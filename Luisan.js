window.Luisan = [
  {
    "ID": 1,
    "Title": "THUANLO RANKHAIBO PIU NGENA TU.",
    "Key": "D",
    "Time signature": " 2/4",
    "Lyrics": "1. Thuanlo Rankhaibo piu ngena thiujiu;\nKadirih ga mana wang nge,\nKhristian mai mathajiu chuam nai bang biulo.\nRankhaibo piutu thuanbo lui thiubamlo.\n(Repeat 1st & 2nd line).\n\n2. Mathalo khristian mai karingbo cham;\nAliu dungleng phungkiu khai ye.\nKu-kachangbo Tingwang paken dibamlo;\nKadih ga manaibo thiujiu bammilo.\n(Repeat 1st & 2nd line).\n\n3. Rankhai piutu manabo nai;\nMathabo lui thiulo ting-kadih mai,\nTing-kadih mai maniu! Tingwang manase;\nKadih chengsa duan niu mana kasanne.\n(Repeat 1st & 2nd line).\n\n4. Thainai mathabo nai, zat hina leng,\nTinggen khamse lekhai bamme;\nNa-hiupuina naih nalung niu mathalo;\nMatha nimak mai chamih kuang ga tadne.\n(Repeat 1st & 2nd line).",
    "Translation": "(Praise ye the new born king)",
    "Category": "Christmas"
  },
  {
    "ID": 2,
    "Title": "CHAMAI ZAT HINANIU THUANLO",
    "Key": "A",
    "Time signature": "4/4",
    "Lyrics": "1. Chamai zat hina niu thuanlo,\nThuanlo ngenah Rankhaipiu tu.\nMathabo luisan thiulo,\nThiulo, chakhu niu.\n\n2. Thuanlo, thualo Rankhaipiu tu,\nMana wang nge Bethlehem ga.\nWangljiu phuilo ngenah tu,\nKhouring kuang lung ga.\n\n3. Papui Mary niu papam ga,\nPamme ngenah Rankhaipiu tu,\nKasimai nai masanmai,\nWangjiu kahumme.\n\n4. Masanmai nai kasimai kum;\nNang di tadlujiu kahumlo.\nKaringting wibo lung ga,\nRankhaibo Piu tu.\n\n5. Tinggen lam paken di bamlo;\nKadihri ga pajan dilo;\nTing-kadih ga di bam lo,\nPajan tingtheng jiu.",
    "Translation": "(Praise ye all nation)",
    "Category": "Christmas"
  },
  {
    "ID": 3,
    "Title": "A RAPIU MANA TING WANGLAN DE",
    "Key": "E",
    "Time signature": "4/4",
    "Lyrics": "1. A Rapiu mana ting wanglande; \nLung kamagen thiumai lung ju sune.\nDinronlo, Bethlehem maluang rihga;\nMalumbo kan niu lemkenjiu.\n\n(Chorus)\nHe! a Rapiu nang niu atu jukhai lo. \nNangpui-piu tu maningjiu, \nNgenah wang kapbo ram tu maning nge.\n\n2. Bethlehem chagan aben lanne; \nEden roukham lung aben lan bamme. \nRak sulo, Eden nam aben lanne, \nMachunbo ram tu zuan sukhe.\n\n3. I huiye, Bethlehem natu se,\nTing-kadih thao aben chia kam mide. \nMatomki ga a Rapiu chariubo; \nPapui Mary niu pam bamme.\n\n4. Aman chang nge, a Rapiu ram se, \nAleng Bethlehem luang aben lanne.\nKaraidou pou-pe niu ngaotang makbo, \nSaronpen thuanra tad sukhe.",
    "Translation": "(Christmas Season)",
    "Category": "Christmas"
  },
  {
    "ID": 4,
    "Title": "MASANBO RAM CHAWANG MANATU",
    "Key": "E",
    "Time signature": "4/4",
    "Lyrics": "1. Masanbo ram chawang mana tu \nTinggen ganbiu niu zuan wang nge,\nKasimai Patu zuan tadbo ga \nChagan tu I ngou we.\nI di ganbiu benbo saisui lusai;\nChawang manabo Bethlehem wangtang ne.\n\n(Chorus)\nHe! Bethlehem I wangtang makthen. \nSoumakjiu I tad ne.\nNnien ganbiu niu atu majang bam. \nMary pam ga ngenah ju I wang ngoune.\n\n2. Tuhoi Salem kamun kadibo, \nAliu dungleng lekhai lanne. \nTamiubo ram ga hami maidung \nTinggen lek lura leng, \nMatha khe chawang kasan mana de.\nKadih hai tingtheng lui wibo niu chiallo.\n\n3. Tingwang tu thuan lakra soulo?\nTinggen masan maidung niu zuan wang. \nChawang tu huijiu tinggen lede. \nKapjiu kadih phui ye. \nTinggen lam ganbiuse tu zuan wangjiu, \nMasanbo Bethehem luang wangtang mide.\n\n4. Tuhoi sujiu tadsu dakhe; \nCharam kawibo lam zuan raleng, \nKadih wang niu mikre bam liudi; \nChamainah dung niudi;\nI ra amaning nge, a wangpiu tu,\nWibo ram gadi paniu luang bam raleng.",
    "Translation": "(The Holy land)",
    "Category": "Christmas"
  },
  {
    "ID": 5,
    "Title": "MANAIBO WANG MANA",
    "Key": "G",
    "Time signature": "4/4",
    "Lyrics": "1. Manaibo wang mana Bethlehem ga,\nHaibo ram gang kachang kanan ram.\nZat hina phi niu wangtang diubo ramme.\nSiga tingtheng ringbo ringlandui luang bam. \n\n(Chorus)\nHe! achunwijiu ngenah manabo nai,\nMathajiu thiukhe achunwibo lui;\nZat kathiu hina ringrabo leng nge. \nThuanjiu thiulo, Halleluyah chiujiu.\n\n2. Tathe wan chun thengbo phuiriang jiu ga, \nMili khuan maidung mili khuan bam ga. \nChunding gasu niu Gabriel madu wangjiu.\nRingbo cham I phungwang nge, chiujiu dinne.\n\n3. Siga masanbo hiupuina siniu, \nTinggen lam chalui wibo wangthiu ye.\nKu kachangbo lam Tingwang kendi bamlo. \nKadih riga mathajiu manai bamlo.\n\n4. Milikhuan maidung namdi lam zuan jiu. \nNaimik padlam kasimai thao phungwang.\nLungsa maidung di wangjiu kahum bamme. \nChawang di maidung di palan phungwang nge.\n\n5. Matha sukhe, Tingwang manabo nai, \nTinggen chom nai kadih chom biu chamlo. \nTinggen wang nai kadih wang nge, a Rapiu; \nKaringbo tinglung ga thuankhe, Khrista tu.",
    "Translation": "(The King of Peace)",
    "Category": "Christmas"
  },
  {
    "ID": 6,
    "Title": "PHAIMIUDUNG DINKHAIBO WANG",
    "Key": "C",
    "Time signature": "4/4",
    "Lyrics": "1. Phaimiudung dinkhaibo wang Messiah, \nCaeser ken ga sibo tingmik tangde. \nChawang masanbo tu thuanlo, thuanlo. (2x) \nTinggen lam mai nai mili gaomai.\nKadiu lamsu wang kasimai, \nTinggen ganbiu nai masanmai. \nChawang kasan manabo dinkhai ye.\n\n2. Chawang hina manabo kum mana;\nBethlehem matomki ga manakhai, \nImmanuel Wang tu thuanlo, thuanlo, (2x) \nMasan maidung nai milli gaomai, \nKadiu lamsu wang kasimai \nTinggen ganbiu nai masan mai, \nChawang kasanbo manabo dinkhai ye.\n\n3. Rankhaibo wang Jubilee bang khuanse \nKadih-tinggen ram kawan chia mide, \nChawang wibo haiye, thuanlo, thuanlo. (2x) \nMasan maidung nai mili gaomai. \nKasimai wang maduibo si, \nTinggen ganbiu nai masanmai, \nGanbiu niu Chawang manabo dinkhai.",
    "Translation": "(The forth told King)",
    "Category": "Christmas"
  },
  {
    "ID": 7,
    "Title": "TINGWANG, KADIBO CHAWANG",
    "Key": "A",
    "Time signature": "4/4",
    "Lyrics": "1. Kadih ga wang mana, Tingwang kadibo, \nMasanbo hiupuina matha lui thiu ye. \nTingwang kense dijiu bamlo. \nKadih mai nadung manonjiu bamlo.\n\n(Chorus)\nTinggen masanbo Hiupuina dung. \nBethehem ga kubambo khuan, \nPaliu ringabo lui khuanse. \nImmanuel wang paken dijiu bamlo.\n\n2. Manaibo Wang masanmai ga mana ye. \nDavid kiphiu ga tingtheng benbo ganbiu, \nTingtheng wang thiujiu bam milo. \nPajan dibo tu tingthengjiu thuanne.\n\n3. He! Masanbo hiupuina niu thiu lanne. \nBethlehem namdi ga I kap bambo wan. \nPaliu khuan nai Paliu puanse, \nAlung ga tingtheng jeng thuanjiu bamne.",
    "Translation": "(God, the great King)",
    "Category": "Christmas"
  },
  {
    "ID": 8,
    "Title": "MATHAJIU THUANLO TINGGEN WANGTU",
    "Key": "G",
    "Time signature": "4/4",
    "Lyrics": "1. Kadih riga chawang maina kengbam liudi, \nChawang Khrista kumbo mana lumai haye \nTinggen Wang Bethlehem matomki ga mana, \nTingwang tu thuan raleng kadih mainah madui.\n\n(Chorus)\nMathajiu thuansukhe, tinggen wang tu thuanlo. \nKa manabo nai ye, mathiuna mathalo! \nTinggen wang kadibo pirun janra mana, \nTinggen masan mai nai aliu thuanjiu bam khe.\n\n2. Tinggen lam masan mai thuanjiu mathalui thiu, \nSiga milikhuanmai manam hang ga chiu y–µ. \nJesu manabo bamse palingjiu dinkhai, \nPaliu gu mili phut lujiu wang kahumme.\n\n3. Naimik padlamsu kasimai thao phungjiu wang, \nTingsangpui niu raijiu paliu majang wang nge, \nKhouring kuang ga papui Mary niu pam bamme.\nKakungbo gu hina pilujiu kahumme.\n\n4. Chawang Herod sira palung magenthiu bam, \nKahum rabo kumjiu kasimai ga maniu. \nJudea ran lungga nahmaidung tu kamshat bam, \nNgenah wang tu tinggen wang niu juring khai ye.\n\n5. He! Jesu thai nai aliu khuga wanglanlo; \nWang kasan thiulanjiu tingtheng wang thiu lanlo; \nAben masan makdi Mary bense kumjiu, \nTingtheng natu thuan raleng takum wanglan ne.",
    "Translation": "(Praise the king of heaven)",
    "Category": "Christmas"
  },
  {
    "ID": 9,
    "Title": "HE! MATHABO CHRISTMAS",
    "Key": "F",
    "Time signature": "4/4",
    "Lyrics": "1. He! mathabo Christmas patu thuanra leng, \nTakum wangbo sai I suilujiu. \nPaben tu gaijiu sailam mari lanra, \nI maningjiu bam.\n\n(Chorus)\nBenailo benailo maning nge, bennailo, \nKaraidao chabuankin kasanbo kumjiu. \nMathabo Christmas.\n\n2. Takum wangbo saisui makjiu daolak ge, \nNaikhat nadi I bamjing lak ge. \nNang chunwibo tu phuijiu tadrabo de; \nThiuniu du salam.\n\n3. Tingwang lungsabo pen niu ngao dao lanra, \nNang khuan bamlo takum wang lanra; \nTacheng kasan phunglujiu wanglan sune; \nThiuniu du salam.\n\n4. Nang wanglan dasai ngao dao lan sangjingra, \nNang chunwi mathajiu wanglanlo: \nNachengwibo se phung lujiu wanglan lo; \nMathabo Christmas.",
    "Translation": "(Merry Christmas)",
    "Category": "Christmas"
  },
  {
    "ID": 10,
    "Title": "HE! ATU MALUANGLO, ARAPIU",
    "Key": "G",
    "Time signature": "4/4",
    "Lyrics": "1. He! atu maluanglo, a Rapiu tinggen wang; \nAsanwibo niu, Bethlehem namdih ga, \nPapui Mary niu mana khai ye.\n\n(Chorus)\nHe! achun wijiu I niu thuankiu sune. \nDinron tadne, a Rapiu manabo; \nNangsan wibo we. \nManabo se zat hina leng nge.\n\n2. Thuanlo maihina niu Khrista manabo se. \nAliu ring raleng karingbo cham phungwang. \nA Rapiu manabo kahumra, \nZat hina niu wang madui sukhe.\n\n3. Thuanlo, maihina niu Rankhaibo piu wang nge. \nNatu juringra mana Bethlehem ga. \nMatha bamme, tinggen masan mai; \nMilikhuan mai wang kahum bamme.",
    "Translation": "(Be with me my Lord)",
    "Category": "Christmas"
  },
  {
    "ID": 11,
    "Title": "CHAWANG MATHABO TINGMIK GA",
    "Key": "F",
    "Time signature": "4/4",
    "Lyrics": "1. Chawang mathabo tingmik ga,\nTuhoi I wang lanne. \nTadlu ye sai Bethlehem nam khen ga, \nTinggen mai lui thiu we.\n\n(Chorus)\nHe! nang Bethlehem I dejiu hui gulo.\nNaluang rihga puiraibo ganbiu se, \nI niu kapjiu phiuwang nge, \nA Rapiu manabo ram tuse.\n\n2. Maning lakma sibo ram tu? \nA wang manabo ram, \nCaeser chawang thiu bambo wan gase, \nA wang ngenah kum kap.\n\n3. Wangphui khailo, masan maidung, \nNang masenbo Jesu. \nMana wang nge, magenthiu maidung leng.\nSiga lung aruang ne.\n\n4. Manai bamlo milikhuan mai, \nLungsabo ga bamlo. \nLungpu makbo gu chagan rilam se, \nAliu lung aruang ne.",
    "Translation": "(At His gladsome day)",
    "Category": "Christmas"
  },
  {
    "ID": 12,
    "Title": "KHRISTEN MAI MATHALO",
    "Key": "AB",
    "Time signature": "4/4",
    "Lyrics": "1. Khristen mai mathalo, Hiupuina nai nalung. \nKinglo acham kasan wibo we. \nThai nai Jesu mana ye. \nKhouring dungdi mathalo, \nKhouring kuang ga bambo wang se. \nKhrista mana ye (2x)\n\n2. Khristen mai mathalo, Hiupuina nai nalung, \nKinglo tingtheng ringjiu thuanbo lui.\nThai nai Jesu mana ye.\nLekhai de, tinggen kham se;\nChamai hina ringrabo leng: \nKhrista mana ye. (2x)\n\n3. Khristen mai mathalo, Hiupuina nai nalung, \nNaliu dung manaibam rabo leng, \nJuringra Jesu mana. \nPaniu mathiu tu ku ye. \nTinggen ramga ngutrabo leng. \nNangtu rankhai ye. (2x)",
    "Translation": "(Christian be happy)",
    "Category": "Christmas"
  },
  {
    "ID": 13,
    "Title": "MILIKHUAN MAI NIU CHUNDING GA",
    "Key": "C",
    "Time signature": "6/4",
    "Lyrics": "1. Milikhuan mai niu chunding ga, \nMilikhuan jiu bam ga, \nRankhaibo wibo cham wibo, \nPhungjiu wang nge, dinne.\n\n(Chorus)\nMathajiu thuan sukhe, \nTinggen wang tu thuan lo. \nMaidung niu ngaokhai lak bamdi, \nAlengra widiang nge.\n\n2. Thai nai Bethlehem ga liu leng, \nRankhaipiu manade. \nPhainoi niu Patu majiu khai, \nKhouring kuang ga jibam.\n\n3. Joseph ga Tingwang hiuna niu, \nHaiga bantheng talo,\nSulujiu Egypt lam tadlo;\nRiphenmai nawang nge.",
    "Translation": "(While shepherds watched by night)",
    "Category": "Christmas"
  },
  {
    "ID": 14,
    "Title": "KADIHGA MANAIBO WANG PONDE",
    "Key": "G",
    "Time signature": "4/4",
    "Lyrics": "1. Kadihga manaibo wang ponde; \nPanahdung tu nuan gasu rankhaira, \nHamibo hiuna tu phiu raleng, \nBethlehem matomki ga mana. \n\n(Chorus)\nNaliu leng David namdi gase, \nRankhaibopiu Tingwang manade. \nPahse agi-njangbo wang piu ye. \nImmanuel wang kendi bamlo.\n\n2. Tingwang niu kadih tu lungsajiu, \nPanah khangkhat natu se pikhai ye. \nSoukum mai di Patu malum mai, \nTingwang gu ringbo lutao sune.\n\n3. Pou-pe Adam nai Eve hainia niu, \nKahiambo ga kumkhai mibo don niu, \nHaibo chaken machang ga nuan niu, \nChawang thiujiu lungbam niu bo we.\n\n4. Nuan niu chawang thiujiu lungbam mai, \nJesu jan ga malumjiu lunglilo. \nThai nai nalung ga Jesu tu, \nMatha mathajiu Chawang thiu khai lo.",
    "Translation": "(Prince of Peace is born)",
    "Category": "Christmas"
  },
  {
    "ID": 15,
    "Title": "WITHUBO TINGMIK",
    "Key": "A",
    "Time signature": "3/4",
    "Lyrics": "1. Kadih riga withubo a Rapiu Jesu, \nTinggen chawang bam saodiak lujiu chariu khengh, \nChariubo sibam liudi, \nSiga a Rapiu mana chamai lun thiujiu.\n\n(Chorus)\nWibo tingmik! wibo tingmik !\nWibo tingmik ga Jesu ponne.\n\n2. Kalek lungsabo puiga ponne Jesu se. \nKadihmai lun kumjiu ngenah thiujiu ponne. \nBethlehem namdi gase, \nSiga a Rapiu ponne, kadihmai lengniu.\n\n3. Tingwang panah pumlibo tu langkhaibo se, \nNuanvang dung seniu duak padbo bamlura leng, a  Rapiu.\nHiuna Masan lura leng, \nKadihmai nuan phungkhai raleng langkiu mide.\n\n4. Pawan machang rankhaibo lura leng jengniu, \nSingchai ga chariu khengjiu pazai kiu khaide. \nCharaw ga jengsum jijiu, \nRapiu pamlam bamlanra tinggen khang mide.",
    "Translation": "(The best day)",
    "Category": "Christmas"
  },
  {
    "ID": 16,
    "Title": "DAVID NAMDI WIBO KADIH GA",
    "Key": "G",
    "Time signature": "4/2",
    "Lyrics": "1. David namdi wibo kadih ga, \nSiga kabuiki ren khat bamme. \nPalung ga Rapiu tu mana khai, \nNingting maidung niu kahum milo. \n\n(Chorus)\nRing nga de, ring nga de, \nTinggen wang mana jiu ring nga de. \nThuanbo khuan niu kawan chia milo.\nKawan milo, tinggendih tangjiu. \n\n2. Bethlehem agimanai milo;\nMilipoina bambo bam gase, \nPabam ga mazadung dendi jiu, \nRapiu tu manabo dinkhai ye.\n\n3. Ningting maidung niu dinkhai lujiu.\nGanbiu tu ngou lujiu wang mide. \nKabuiki ga jibam ngenah si, \nMathajiu Rapiu tu wang kahum.\n\n4. Tinggen ganbiu tu phuikhai lujiu, \nKaraidao kasi maidung wang nge. \nBethlehem namdi ga wang mide. \nChawang Khrista tu kahum raleng.",
    "Translation": "(In that beautiful city of David)",
    "Category": "Christmas"
  },
  {
    "ID": 17,
    "Title": "A RAPIU GUKHAIBO CHAWANG",
    "Key": "G",
    "Time signature": "4/4",
    "Lyrics": "1. A Rapiu gukhaibo Chawang. \nMathiunah niu thuanjiu bamkhe, \nMathajiu bam aruang lanra, \nPalungsiat niu aliu tu gukhai. \n\n(Chorus)\nAliu thuanjiu bamkhe, Chawang dibo tu, \nPaniu gukhaibo jeng gasu. \nRamna mibo akamai naih \nMathajiu wang ngao aruang lande.\n\n2. Khrista jan gasu singnahmai, \nNaliu lun ngaora ramgun ne, \nAliu tu daobo welcome ga \nNchom khon niu aliu lung luanne.\n\n3. Aliu tu daobo lui wise, \nTinggen lam kawan chia milo. \nKadih nai tinggen maidung niu. \nA Rapiu tu thuanjiu thiu chamlo.\n\n4. Loibo nai sedi haitiujiu,\nTinggen masan mai niu daolo; \nTinggen maza lemkiu khai lo;\nAliu lung kiu kam marak khailo.\n\n5. Ngaotang makbo ramlam suniu,\nAmaning maitu ngao lan de. \nTingwang tu thuanbo lui thiulo;\nPajan masan di bamlo, Amen.",
    "Translation": "(My Lord, King of Redeemer)",
    "Category": "Christmas"
  },
  {
    "ID": 18,
    "Title": "PAWAN HAITHENG PUI TAD WANGJIU",
    "Key": "A",
    "Time signature": "6/4",
    "Lyrics": "1. Pawan haitheng pui tad wangjiu, \nNuan nai tamiubo kadih ga. \nChariubo nai shaibo niu phui, \nJuken khai de Palungsa niu, \nTingwang tu thuan ne, Halleluyah.\n\n2. Rapiu Khrista tu kahumra, \nKasimaidung mania thonkhai. \nHaise kumjiu thai aliu di. \nKabambo pakhu thonkhaijiu, \nKahumjiu thuan khe, Halleluyah.\n\n3. Khrista gu agi-manaibo, \nMathiu ga piwang tang milo. \nTuhoi gasu tingtheng jengjiu, \nAliu niu maduibo haise, \nPaken di milo, Halleluyah.\n\n4. Thai aliu aruangbo kum, \nRapiu Jesu wanglanbo nai, \nSalem kasan ga adaone. \nTinggen maza sang-kai mai nai, \nPahtu thuan bamne, Halleluyah.",
    "Translation": "(A long way off)",
    "Category": "Christmas"
  },
  {
    "ID": 19,
    "Title": "PIPAD SULO, PIPAD SULO",
    "Key": "A",
    "Time signature": "4/4",
    "Lyrics": "1. Tinggen lam Tingwang kadibo.\nTakum wan wangjiu majangkhai, \nPaniu lungsa khaibo gasu, \nKawibo gu wang ngao lude.\n\n(Chorus)\nPipad sulo, pipad sulo. \nNagu kabambo hinase, \nTingwang Jesu tu \nThuanrabo leng, Amen.\n\n2. Khrista pirun runrabo leng,\nMathajiu aliu pamaidung \nThai nai naki kadi sung ga, \nWang bamme, nagu ngaora leng.\n\n3. Tingwang jan ga nang pipadlo; \nPainia nakha kumbo liu di. \nNahmaidung chuwibo gasu, \nTinggen lam naleng bam sune.\n\n4. Chawang Khrista manabo nai, \nNaten siji pipad sulo. \nNang niu pipadbo gu sera, \nWadao khatdi halan lak ge.",
    "Translation": "(Give, Oh! give)",
    "Category": "Christmas"
  },
  {
    "ID": 20,
    "Title": "THAINAI TAKUM KAGUANG LOI JIU",
    "Key": "G",
    "Time signature": "4/2",
    "Lyrics": "1. Thai nai takum kaguang loijiu, \nTakum kasan lande. \nSingjiu bamkhe, Tingwang khuga; \nAchengsa hara leng. (2x)\n\n2. Takum kaguang tadbo kumjiu, \nKaringting tad bamme. \nTadjiu bamme nai kamachang, \nPating tadsao mak ge. (2x)\n\n3. Haijeng gasu asingnahmai, \nTingwang khulam zuankhe.\npatu ronna malum bamlo. \nTingtheng jeng ringbam ra. (2x)\n\n4. Takum kasan padbo kumjiu, \nAlungdi kasanlo: \nPasi wibo masira leng, \nMatanjiu ten bamkhe. (2x)\n\n5. A Rapiu natu malumbo, \nDi kiune, naimachang. \nI masenbo disura leng. \nAlung matip khailo. (2x)",
    "Translation": "(The year has gone)",
    "Category": "New year"
  },
  {
    "ID": 21,
    "Title": "TAKUM KASAN WANGLAN SUDE",
    "Key": "A",
    "Time signature": "4/4",
    "Lyrics": "1. Takum kasan wang lan sude, \nChunsa jengsabo di hade. \nPabam hina tu mazuanjiu, \nLungsa maidung kuikam mide. \n\n(Chorus)\nDelam bamlo lungsa maidung? \nA Rapiu tingtheng ram wibo \nWanglo karingbo charapen, \nParim kawibo se lukhe.\n\n2. Pawan sera tadlan lakge, \nKachia namdih wibo gase.\nMagenthiubo bamlan lakge. \nTingtheng ram kawibo gase.\n\n3. Lungsamai ram tu manging nge, \nMazuan khe chariub gasu, \nTingtheng wibo Salem namdih, \nLungsa maidung bambo ramme.\n\n4. Khuan lulakge, tinggen ramtu, \nSiga aliu di lungra leng. \nLungsamai tu ramna liu di \nSiga wijiu wang aruang ne.",
    "Translation": "(The new year is back)",
    "Category": "New year"
  },
  {
    "ID": 22,
    "Title": "TAKUM WAN WANG",
    "Key": "A",
    "Time signature": "4/4",
    "Lyrics": "1. Takum wan wang chahiu tingnai kalijiu, \nThaisu takum kasan lan mide. \nNaji gasu niu nangchun wijiu sulo; \nMathajiu thuan sukhe takum kasan tu.\n\n(chorus)\nWanglo, wanglo, Tingwang tu thuan sukhe; \nLungsa khaibo mangai ra saolo? \nTakum wan wangjiu chalungsa khaibo se. \nTingtheng, tingtheng paken se dibam milo.\n\n2. Takum changjiu tadrai lu maitu makjiu, \nAten hai tatun chaken di du, \nLungka magenthiu lujiu bambo gasu, \nTakum wan wangjiu nachengsa saodiaklo;\n\n3. Takum wangloijiu kasan lui thiusu khe; \nNaliu mathiuna se sui wanglo. \nA Rapiu niu natu matha khai sune. \nKasabo tien thonlujiu chalung lilo.\n\n4. Mathajiu natien wibo se phungwanglo; \nA Rapiu kawi janra wang nge. \nRankhaipiu niu nacheng wi pah maning nge. \nMathajiu thuankhe, a Rapiu Jesu tu.",
    "Translation": "(As the seasons comes)",
    "Category": "New year"
  },
  {
    "ID": 23,
    "Title": "MAGENTHIUBO NAI NCHUN A RAPIU",
    "Key": "EB",
    "Time signature": "4/4",
    "Lyrics": "1. Magenthiubo nai nchun a Rapiu Jesu niu. \nPamise nai pajaise jan khailujiu, \nAtu sibamra leng haise saklo tiu ye. \nKapjiu mikdui luang nge.\n\n(Chorus)\nPacheng leng riankhai ye. \nZion reng lung gase \nChanglakbo ga machang khai, \nPah ladjan thiu majimak a Rapiu ri gase.\n\n2. Karenglam tapadjiu charitu adaora, \nPahom mai lung magenthiu jiu jikam mide. \nA Rapiu kasuangdui tajai kumjiu luang nge. \nChunding Papiu ga sing.\n\n3. Roman ri maidung niu re, magenthiu bamme. \nPhuilo, kareng gase tajai luang marenjiu. \nKiluang ju maronjiu re, magenthiu bamme, \nA Rapiu Jesu tu.",
    "Translation": "(Anguishness night of my Lord)",
    "Category": "Passion week/ Good friday"
  },
  {
    "ID": 24,
    "Title": "GETHSAMANE RENG LUNGGA JESU",
    "Key": "F",
    "Time signature": "4/4",
    "Lyrics": "1. Gethsamane renglung ga Jesu niu singhjlu bamga, \nMaidung wang maduiju a Rapiu tu min de. \nPariga ladjan thiusi ramai ha;\nPhaimiu dibo ki ga shaira leng dinkhai.\n\n(Chorus)\nMagenthiubo kamuang tamiu wang nge \nCalvary luanglam a Rapiu tu jutad le.\nTathu pirun nai siangkhaibo singga, \nNbairabo bam ha, a Rapiu Jesu.\n\n2. He, Simon Peter nai ladlang tadmai dungse sulo; \nA Rapiu tu kamshat rabo bam lam ju tad, \nTinggen lamsu kiubo Tingwang Nah tu. \nNkharamai haye, magenthiubo ga.\n\n3. Ting-kadih chamlam khaira tacham kawi dinpiu tu \nKamshat ra dama, Zion nahmai nangliu dung? \nPacham kawibo nang mangai dulo;\nNaliu dung ringjiu aman bambo leng nge.\n\n4. He, seraphim nai Tingwang ladlang tadmaise phuilo: \nGukhai ramai haye, a Rapiu Jesu tu, \nMai nuan phungjiu magenthiubo bam ga. \nPalung magenthiujiu Papiu tu ku ye.\n\n5. Dejiu ngao magenthiu gulo, Apiu Jordon kenra. \nPah pumtan hajiu papi makiang kiu mide, \nPah hiupuina kadih ga soudiak khai, \nNuan ritu ngamjiu Jordon dui ken lude.",
    "Translation": "(Jesus at Gethsamane)",
    "Category": "Passion week/ Good friday"
  },
  {
    "ID": 25,
    "Title": "DEJIU MAGENTHIU GULO, RANKHAIPIU",
    "Key": "DB",
    "Time signature": "4/4",
    "Lyrics": "1. Dejiu magenthiu gulo, Rankhaipiu, \nCalvary luang lamse pi ngou khai suimak ge; \nKadih-mania niu alung phuikam mijiu.\n\n(Chorus)\nHe! nalung masan makmai, \nDekum masan ralo, nahiupuina makjiu; \nChariubo niu shaibo ga luang maha de.\n\n2. Wang kam wikhailo tajai giudui ga,\nChariujiu shaibo bam ga bam maidung tuse. \nJupad khai lanlo, ringbo tinggen puiga\n\n3. Satan pumtan charapen kumjiu kui, \nNamaidung lungga mathabo se phui bamme, \nNaram kawibo bam ga wangtang raleng.",
    "Translation": "(How agony is the Redeemer)",
    "Category": "Passion week/ Good friday"
  },
  {
    "ID": 26,
    "Title": "TACHENG SANIU BANG BAMBO",
    "Key": "E",
    "Time signature": "4/4",
    "Lyrics": "1. Tachengsa niu bang bambo se, \nRankhaipiu niu khikhai. \nTathu pirunse runkhaijiu,\nTajai luang maring jiu jutad, \nPhaimiu ki hinaga, \nKasha daobo hina khenghjiu shaikhai.\n\n(Chorus)\nHe! tinggen wang se, \nChariubo hina khengh; \nIsrael mai nai kadih mai \nChawang dung ladjan thiusi sai, \nKendibo a Rapiu tu singchai ga,\nJu sujiu gen lakge.\n\n2. Maidung sui ye, duakshat raleng; \nChawangdibo kiga. \nTingwang magenthiu makhum kiu;\nNuan phungmai leng apum pikhai, \nCalvary singchai ga. \nPari maidung niu chunwijiu senbam\n\n3. He! tinggen dihse kachin ne. \nChawang khum luraleng. \nChamai niu kapbo lui thiulo;\nTadui luang kum mikdui luanglo: \nNthi di juwanglo. \nTinggen wang chariujiu shaibo naise.\n\n4. Tachengsabo nai shaibo tu, \nNgamjiu sulan mide. \nShaibo don ga chariu maise, \nRingbo ram ga matha bamne, \nRankhaipiu pen niu. \nRingbo namdi amanbo lumide.",
    "Translation": "(From the bondage of sin)",
    "Category": "Passion week/ Good friday"
  },
  {
    "ID": 27,
    "Title": "KADIH PHAI KUM JIU KUIMIBOGA",
    "Key": "DB",
    "Time signature": "4/4",
    "Lyrics": "1. Kadih phai kum jiu kuimibo ga. \nA Rapiu Jesu nang wang lanlo. \nCalvary ga nang chariu khengh khaibo; \nZat hina niu Nang tu mangai kiu de.\n\n(Chorus)\nHe! magenthiujiu khengh khai mibo nai, \nCalvary ga Na jai luangkhaibo, \nManingsao makge, Calvary tu \nKhengh khai mibose I niu mangai lakge.\n\n2. Kadih mathabo kuiwang mijiu, \nCalvary mathabo thiu bamne. \nPuitad kameng maidung napen gasu; \nMathajiu bamne, he! Najai pen niu.\n\n3. Tadrai maidung ra a Rapiu ga, \nMatha malajiu chunwi bamme. \nPaliu bam charapen rim wibo niu, \nLuangchia khaijiu, he! nang tingtheng ramga.\n\n4. Khengh khaibo jamse phung maidung niu, \nZion luang wibo ga chap bamne. \nMangai lakge, chariu khengh khaibo lun, \nPajamse phuijiu dinkam lulakge.",
    "Translation": "(While fading so soon)",
    "Category": "Passion week/ Good friday"
  },
  {
    "ID": 28,
    "Title": "CHARIUBO RAM TAMIUBO KADIH GA",
    "Key": "E",
    "Time signature": "4/4",
    "Lyrics": "1. Chariubo ram tamiubo kadih ga,\nHe! Jesu chariu khengh khai dia ye. \nHe! wibo ramse phutkhai lujiu,\nHe! kadih maileng jeng gasu khengh khai.\n\n(Chorus)\nHe! Calvary luangga changiu jam phungjiu chariubo. \nPazai manne nuan kaphungmai tu rankhaibo. \nHe! masanbo zai luangbo se, \nTamiu ramtu kendasai wibo ram ga wang ne.\n\n2. Dibo tingmik wangra khuan bambo se. \nHe! Pah shairabo singchai ponjiu, \nCalvary luang lam zuantad mide. \nPatulep ga changiu jam phung khaide.\n\n3. Rankhaibopiu shairabo luang rihga. \nMaidung wang maduijiu phui bamme. \nLungsa maidung kapjiu hui bamme. \nKadih maitu phuijiu chalad senkiu.\n\n4. Singchai ga khengbo Jesu ronna nge; \nPhuikhai makjiu makhum kiu mide. \nHe! Simon Peter masai mide.\nHe! Jehudi ben ga pikhai mide.",
    "Translation": "(In the world of darkness)",
    "Category": "Passion week/ Good friday"
  },
  {
    "ID": 29,
    "Title": "KADIHMAI CHENGSA PHUNG PIU",
    "Key": "D",
    "Time signature": "4/4",
    "Lyrics": "1. Kadihmai chengsa phungpiu tu, \nTamiubo ri niu min de.\nMasanmai nai a Rapiu tu, \nDetiu ra leng maning khai lo. \nA Rapiu kathiu khengbo, \nI niu dinsi lu lakge.\n\n2. I niu maning nge, namdih gxa; \nHossana tiubambo se.\nThiu-kaniujiu bam maidung tu, \nKawibo malan khaibo piu, \nHe! thiu ye, chengsa don niu. \nMathabo niu thuankiu ye.\n\n3. I niu alungga masenbo, \nAlung matha khaibo piu.\nHe! shai ye, Calvary luangga \nZion nahmai magenthiujiu, \nPaliu lung kamuang niu gom; \nKuilan rabo leng hade.\n\n4. Kana ga tanou aruangbo, \nManing nge, mathabo ting.\nCharapen kumjiu kui mide, \nNagu kawibo se kuijiu, \nGalilee ga nang bambo, \nDebo nai niu ngaoralo?\n\n5. He! Simon Peter nai Martha; \nHe! shai de, Rankhaibopiu, \nRuan bambo Canan ram nchung. \nNamdi nai kahukil lungse, \nDetiujiu ngou chia ralo? \nRankhaipiu ruan bambo ram.\n\n6. He! thiu ye, thiu kachang len ne; \nMagenthiubo Canan ram. \nKheng ta makge, magenthiubo; \nSimon niu dinkhaibo dungse, \nAkhuga wangtang khaijiu, \nI arai lenglu lakge.\n\n7. Tuhoira, he! Rankhaipiu, \nNa-tinggen ram wang dasai. \nTathu pirun tu mangaijiu, \nNa maken dibo pirunse, \nRun lusai aliudung tu, \nPhui khailo, masanmai nai.",
    "Translation": "(Yoking the sins of all)",
    "Category": "Passion week/ Good friday"
  },
  {
    "ID": 30,
    "Title": "HE! WANGJIU THUANLO",
    "Key": "F",
    "Time signature": "4/4",
    "Lyrics": "1. Malum makbo maning daosai. \nAlung pubo nai phiu ye sai. \nCalvary ga wang ngao sune, \nAliu dung leng shai khaibopiu, ka mariapiu tu. \n\n(Chorus)\nHe! wangjiu thuanlo shaikhaibopiu tu. \nChariu maidung ladjan loijiu,\nKadih nuan phung maha khai ye, \nPhui kimlak piu niu.\n\n2. Kuimibo tu majabo Piu, \nNtang mira majabo Piu, \nRommai riphen kasamai niu, \nKamshat raleng rejiu bamme. Tingtheng Rapiu tu.\n\n3. Palung thiumai hina wanglo; \nRankhaipiu tu nkhara leng. \nAkhu kawi siniu senjiu, \nThuan lujiu ramna khai sukhe, Rankhaibopiu tu.\n\n4. A Rapiu tu minbo nai chun,\nA Rapiu shai khaibo nai chun.\nMikdui luang soumakbo Piu se, \nSulan mibose ngao lujiu, kapta lan mide.",
    "Translation": "(Oh! come and praise Him)",
    "Category": "Passion week/ Good friday"
  },
  {
    "ID": 31,
    "Title": "JERUSALEM WANJENG CALVARY LUANGGA",
    "Key": "DB",
    "Time signature": "4/4",
    "Lyrics": "1. Jerusalem wanjeng Calvary luangga, \nRankhaipiu tu genkhaibo singchai bamga, \nMasanbo Hiupuina niu luangkhailo.\n\n(Chorus)\nI ngao ni ye, Rankhaibopiu tu, \nPaphi-paben natari jam phungjiu. \nI chengsa mai jeng gasu shai ye.\n\n2. Judah maidung nai phaimiu kadimai niu, \nChamai thiumakjiu ju Zion renglung ga. \nSiangkhaibo singchai rihga gianman khai.\n\n3. Wang phuilo, atu Rankhaibopiu maria; \nChariu hina khengh nge, tinggen milipoi. \nShaibo ri niu kam mariujiu bamme.\n\n4. Tinggen namdih ga masan maidung nchung. \nTingwang nah chariu khenghbo phui\nngam mai ha; \nA Rapiu shaibo nai kadih tamiu.",
    "Translation": "(On Calvary at Jerusalem circle)",
    "Category": "Passion week/ Good friday"
  },
  {
    "ID": 32,
    "Title": "LUNGPUBO CHUN ZION KICHEM LUNG GA",
    "Key": "F",
    "Time signature": "2/4",
    "Lyrics": "1. Lungpubo chun Zion kichem lung ga. \nA Rapiu niu pajai njan ne. \nSiga chariubo kamuang tamiu ye. \nA Rapiu lungsajiu kap bamme. \n\n(Chorus)\nHe! naliu Jerusalem maidung. \nPah lungsa hinase sibamlo; \nNang thiuniu hina wikhaibo don niu, \nPah chariubo si mangai mane.\n\n2. Jerusalem nanmdih karenghang ga, \nPhaimiu shaibo cheng makge chiujiu. \nPhuikhai matailo, Calvary luanglam, \nMaidung ruang ga a Rapiu tu ngao.\n\n3. Phuilo, Calvary luang wangtang sude. \nI niu detiubo gu thiu ralo? \nHe! a Rapiu nang wanglan lak dama? \nNangbam leng Calvary si dama?\n\n4. I mangai lak ge, a Rapiu jesu; \nCalvary lamse phuijiu bamne. \nAleng nangniu khengkhaibo alung ga. \nI shaibo tangjiu mangai lak ge.",
    "Translation": "(Anxiety eve at Zion)",
    "Category": "Passion week/ Good friday"
  },
  {
    "ID": 33,
    "Title": "RANKHAIPIU PALUNG MAGENTHIU",
    "Key": "AB",
    "Time signature": "3/2",
    "Lyrics": "1. Rankhaipiu palung magenthiu, \nPa rimai niu jujiu. \nTad rabo bamse phuilujiu. \nShairabo bamdi ye. \n\n(Chorus)\nMaluang ringa maseng sujiu, \nSiangkhaibo sing rihga \nMagenthiubo khuan chiubose, \nRankhaibopiu khuan ne\n\n2. Chariubo singchai phunglujiu,\nA Rapiu tu ju de. \nShairabo luang lam zuan tad de. \nI niu nkha khaine.\n\n3. Chaphai nai tathu pirun khai, \nGenrabo singchai di \nShairabo luang lam zuan tad le. \nAnuan hina phungjiu.\n\n4. Siga wang maduibo bamga, \nPatu mikreh maidung. \nMagenthiubo tu phui lujiu, \nSingchai ga ju sude.\n\n5. Paphi-paben natari niu, \nTasingga gen khaijiu. \nI niu wahina loikhai de! \nchiujiu Jesu senne.\n\n6. Chariujiu kashaibo se nai, \nMagenthiubo hina, \nJesu niu ngamkhai kam lujiu; \nCharaw ga niu sude.",
    "Translation": "(Redeemers Agony)",
    "Category": "Passion week/ Good friday"
  },
  {
    "ID": 34,
    "Title": "A RAPIU KHENGHBO MANINGSAI",
    "Key": "E",
    "Time signature": "4/4",
    "Lyrics": "1. A Rapiu khenghbo maningsai, \nI kapmak dao lakge.\nPaju kaphibo nai lek lujiu marubo, \nManing dao sai I kapjiu chalui thiu.\n\n(Chorus)\nDejiu thiulo, Rankhaipiu se (2x)\nKadih tu rankhaipiu maluang lam ju tadde.\nA Rapiu mariaye, chariu liudi.\n\n2. Judah mai kawi thiura ha;\nManingjiu bamliu di; \nI maning kam lak ge, a Rapiu maria se \nAliu chengsa don niu magenthiu we.\n\n3. Rankhaipiu shai, maidung chunwi; \nChunsa maidi bamme. \nKapjiu papum tuse ponlujiu kareng lam, \nCharaw ga phum khai de, a Rapiu tu.\n\n4. Sulan mide, a Rapiu se;\nAmanbo ram zuanra.\nOlive luang rihgase kamuang niu puilujiu, \nAmanbo ram zuan de, a Rapiu se.\n\n5. Amanbo ram nang zuanbo nai, \nKadih tingjing mide. \nMalan wanglan railo, kadih chariubo ga,\nRankhaibo cham dinjiu matha bamra.",
    "Translation": "(If the Lord's endureness be recalled)",
    "Category": "Passion week/ Good friday"
  },
  {
    "ID": 35,
    "Title": "CALVARY LUANGGA A RAPIU TU",
    "Key": "EB",
    "Time signature": "2/3",
    "Lyrics": "1. Calvary luangga a Rapiu tu, \nCross ga tathu pirun nai; \nMaidung niu nuirabo leng, \nTasing rihga maseng khai.\n\n(Chorus)\nHe! dejiu thiulo, a Rapiu khengh bose, \nPaphi-paben, papi phuilo; \nChengsa jeng gasu ka masanbo jai \nLuangpad khai ye. \nLungsa thubo piu se.\n\n2. Shaira leng chari bambo wan ga. \nMaikhat di pini makge. \nPah rimaidung niu rejiu; \nChari lenghlak jiu shaide.\n\n3. Chari ye, tiujiu khenghbo wan ga, \nKhiangbo dui pisak khai ye. \nKhiangbo dui niu kim lak ge, \nHiupuina leng charibo.\n\n4. Hiupuina rankhaibopiu jaise, \nI niu dinsi lulakge, \nTadlujiu Calvary ga, \nA Rapiu ga maniulo.",
    "Translation": "(It's the Lord on Calvary)",
    "Category": "Passion week/ Good friday"
  },
  {
    "ID": 36,
    "Title": "CHARAM SUM LADJAN PIU YE",
    "Key": "G",
    "Time signature": "2/4",
    "Lyrics": "1. Charam sum ladjan Piu ye. \nTingwang Jesu Khrista se. \nLadjan thiubo bam gase, \nNnien nchun tamiubo haye. \n\n(Chorus)\nI niu thuan ne, Jesu tu; \nNaken nangam dibo hina. \nNamaidung tu lungsalo; \nChariubo hina gase.\n\n2. Tinggen kadih, tadui ram, \nPah niu ladjan thiu bamme. \nNang suang kadibo mai ha; \nTinggen nai kadih ga ngao lak ge.\n\n3. Singchai ga maseng khai ye. \nRankhaipiu Jesu Khrista. \nMaomeng khaibo gu ha ye, \nHaijiu chariubo khengh bamra leng.\n\n4. Rome riphen kasadung niu, \nKam chariujiu re bamme. \nPilate ra rankhai ni ye, \nTiudi ran ngam lakjiu ta mide.\n\n5. Paliu bambo Galili ram. \nJesu tinggen wang mide. \nSibo nai se pakhommai. \nTinggen lam ngenjiu sui kap mide.",
    "Translation": "(The judge of the tri-land)",
    "Category": "Passion week/ Good friday"
  },
  {
    "ID": 37,
    "Title": "KADIHGA WIKACHANGBO PIU",
    "Key": "DB",
    "Time signature": "6",
    "Lyrics": "1. Kadihga wikachangbo piu, \nDibo gasu di langbo piu. \nTingwang kendi niu phuibo piu, \nCalvary ga tasihbo piu. \n\n(Chorus)\nCalvary maipiu niu, \nAlungchun tu ngam de.\nI duakra shaikhai ye,\nLungsasibo Piu ye.\n\n2. Nuanmai hina tu piring khai. \nBang bambo maitu khipad khai, \nAliu duakra Pazai luangkhai. \nCalvary maipiu gu lungsa.\n\n3. Chamai leng gengthubo kalen, \nPikhai din ngamlakbo kalen, \nPikhai masan diangbo lunlung. \nMalaobo Calvary maipiu.\n\n4. Pi matha khai Rapiu Jesu, \nWithubo nai natu ngao ne. \nNang makeng dih tuse ngao ne. \nCalvary ga tasihbo piu.",
    "Translation": "(God of the Best)",
    "Category": "Passion week/ Good friday"
  },
  {
    "ID": 38,
    "Title": "KASARI DAOJIU TINGWANG NAHSE",
    "Key": "D",
    "Time signature": "2/4",
    "Lyrics": "1. Kasa ri daojiu Tingwang nahse.\nTathu pirun runra leng maningjiu. \nLungchariujiu papiu ga kheng, \nKasuangdui se tajai kum luang, Gethsamane ga.\nIsrael mai pawang tu nimme.\n\n(Chorus)\nLuni makge (2x) Israel mainiu luni mak, \nPariga kamaobo khaira. \nMaidung ladjan thiu. \nPilate nang niu ladjan thiu lan lo.\n\n2. Israel mai pawang tu jujiu \nCalvary luang singchai ga gen mankhai. \nPapui Mary lung magen thiu.\nKawibo pen kuimibo si, palung magenthiu. \nTinggen maidung di magen thiu we.\n\n3. Chariu we, charaw tamiubo ga. \nA Rapiu Hiupuina tadbo naise, \nJerusalem kahuki ga, \nDeng nambo phai phiekek mide, kathidi malai ye. \nMasanbo Hiupuina wanglanlo.\n\n4. Kasa rihngamjiu pating tangde; \nTing-kadih a Rapiu Khrista ramme. \nNuan rih ngamkhai Tingwang seniu \nMasanbo zai niu liukhai Calvary luang gasu,\nManai khai kamde, a Rapiu niu.",
    "Translation": "(Evil against the son of God)",
    "Category": "Passion week/ Good friday"
  },
  {
    "ID": 39,
    "Title": "MILIPOI CHENGSA PHUNG PIUTU",
    "Key": "BB",
    "Time signature": "4/4",
    "Lyrics": "1. Milipoi chengsa phung Piu tu.\nKam shatra leng maluang lam ju tad le. \nPalung chariu tu khakhaira mai ha; \nKasa daopiu tu.\n\n(Chorus)\nHe! a Rapiu chariu khakhaira mai ha; \nCalvary luanglam zuanjiu luang tad le. \nMaipui-mainah lung magenthiu, \nKapjiu malan ne.\n\n2. Kamshat rabo luang wang tang de. \nPhuilo, a Rapiu tu detiu ralo; \nPaphi-pabense singchai ga genkhai. \nPah rimai chunwi.\n\n3. Phuijiu nuirabo leng ha ye. \nDejiu chariujiu shaikhai mi gulo; \nPaju masanbo tajai niu luang namh; \nNangdi wang phuilo.\n\n4. A Rapiu jai kiubo ganiu, \nMaomeng mimai kadih mainahdung leng, \nKaringbo kamunse lekhai mide. \nPanah maidung leng.",
    "Translation": "(The lamb with insolence)",
    "Category": "Passion week/ Good friday"
  },
  {
    "ID": 40,
    "Title": "NANG SIGA BAMMA?",
    "Key": "D",
    "Time signature": "2/4",
    "Lyrics": "1. Rapiu tu masengshat ga nang bamme? (2x) \nOh! haise niu atu ping kadunra pithiu khai de. \nRapiu tu masengshat ga nang bamma?\n\n2. Natri niu cross ga gen ga nang bamma? (2x)\nOh! haise niu atu ping kadunra pithiu khaide. \nNatri niu cross ga gen ga nang bamma?\n\n3. Palep ga changiu duak ga nang bamma? (2x)\nOh! haise niu atu ping kadunra pithiu khaide. \nPalep ga changiu duak ga nang bamma?\n\n4. Naimik biu hami gase nang bamma? (2x)\nOh! haise niu atu ping kadunra pithiu khaide. \nNaimik biu hami gase nang bamma?\n\n5. Charaw ga baibo wan ga nang bamma?(2x)\nOh! haise niu atu ping kadunra pithiu khaide. \nCharaw ga baibo wan ga nang bamma?",
    "Translation": "(Were you there)",
    "Category": "Passion week/ Good friday"
  },
  {
    "ID": 41,
    "Title": "RANKHAIPIU TACHENGSA MAI DONNIU",
    "Key": "G",
    "Time signature": "4/4",
    "Lyrics": "1. Rankhaipiu tachengsa mai donniu, \nChariu khengh kadih ga. \nKadih mai nuan kuak rabo leng, \nSingchai ga genman khai.\n\n(Chorus)\nRingbo wang kamasanbo piu, \nAleng khengh khai loide. \nLung kamagen thiubo hina; \nAliu tu rankhaide.\n\n2. Pah npuiki se phuikhailo; \nCalvary luang tangjiu. \nA Rapiu sui ngam lulakge, \nTiu dinne, pakhommai.\n\n3. Rankhaibopiu se charih ye, \nTiujiu senbambo ga, \nChamai kengjiu chiubam liu di; \nTadui pikhai makge.\n\n4. Palung chariujiu singbam ga, \nNkha khaira maiha; \nPanah maidung leng jeng gasu, \nKashaibo si ngaode.",
    "Translation": "(Redeemer for sinners' sake)",
    "Category": "Passion week/ Good friday"
  },
  {
    "ID": 42,
    "Title": "HE! TINGWANG A RAPIU TINGWANG",
    "Key": "N/A",
    "Time signature": "3/4",
    "Lyrics": "1. He! Tingwang a Rapiu Tingwang \nDetiu atu soudiak gulo; \nI singjiu nangsai sui wang nge. \nLungsajiu athoi lukhailo.\n\n(Chorus)\nI kheng ka mangaibo bamma? \nI singbo lungsajiu ngenlo; \nKadiu maitu I kulakge: \nNangmakjiu chalungsa raha.\n\n2. Jaokhiang siniu aleng changmak, \nChangiu duakbo di chang makge. \nsingchai riga najai luangkhai. \nSiniu achengsa masanne.\n\n3. Ariamathia ga munran piu, \nTingwang tu khuanjiu bambowe. \nPilate ga pingmakjiu tadlu; \nA Rapiu pumse wang kheng nge\n\n4. Riphen kai maidung ga maniu, \nJoseph khengbo machangra leng. \nPapumse phainoi niu domkhai. \nTatu raw ga phumkhai mide.",
    "Translation": "(Oh! Lord my God)",
    "Category": "Passion week/ Good friday"
  },
  {
    "ID": 43,
    "Title": "A RAPIU CALVARY GA NALUNG CHARIU",
    "Key": "EB",
    "Time signature": "4/4",
    "Lyrics": "1. A Rapiu Calvary ga nalung chariu. \nChari sikamlak maidung madui bam. \nNalung chariu tu simai ha; \nTinggen kamuang niu gomnamme, \nCalvary tu sungjiu. \n\n(Chorus)\nAmen, Amen, halleluyah, Amen. \nTinggen lamdi Amen senlo; \nDuidi nai kadih maidung di, Halleluyah senlo.\n\n2. A Rapiu kashai tu ngamjiu su mide. \nTinggen namdih masan maidung madui. \nCalvary pentu sundao leng. \nSulanbo nai se lung lon ne. \nTinggen lam kahim bam.\n\n3. Kashaibo giugen lam Salem kasan se.\nChawang ram charapen wibo ramme. \nMachangjiu tarah ju bamme. \nA Rapiu chari ngambo lui, \nThiujiu thuankiu bamme.\n\n4. A hiupuina phui bamlo, namdih lamtu. \nRankhaipiu nai tinggen mai lungbo ram. \nChariu khenghjiu kasabo ha; \nKaringbo rapen ram gase, \nKapbo bamlan lakge.",
    "Translation": "(Lord's passion on Calvary)",
    "Category": "Passion week/ Good friday"
  },
  {
    "ID": 44,
    "Title": "CALVARY CROSS GA SHAIBO SE",
    "Key": "F",
    "Time signature": "2/2",
    "Lyrics": "1. Calvary Cross ga shaibo se, \nTingthengjiu ring bambo Tingwang Nah ye. \nMaidung niu lukhai nimak Rapiu tu, \nTazai luangjiu cross ga shai khai ye.\n\n(Chorus)\nHe! Calvary, He! Calvary. \nLungsajiu ringbo dui luangkum khai ye. \nAhiuna charibo pikim khaijiu, \nTingtheng amanjiu lung bamne.\n\n2. A Rapiu chari kimra leng, \nAlungchun ga ringbo dui luang khai lo. \nA Rapiu niu lungsajiu ku bamga, \nWangkhai sulo, ribam talo.\n\n3. Sou bidi Patu malumsai, \nTingtheng ringbo dui pakhuga luang ne. \nSebo dui sak mimai hina siniu, \nTingtheng jengjiu ringbam sune.\n\n4. Alungchun ga kidron duikum \nRapiu gu chariu tu sikhai makge. \nAhiupuina tu Paniu lungsajiu,\nKidron dui tiujiu kukhai ye.",
    "Translation": "(The Crucification)",
    "Category": "Passion week/ Good friday"
  },
  {
    "ID": 45,
    "Title": "NUAN MAIDUNG LENG CALVARY GA",
    "Key": "D",
    "Time signature": "2/4",
    "Lyrics": "1. Nuan maidung leng Calvary ga pazai niu liu khai.\nLungsamai yo, tuhoi wanglo. \nRapiu niu ringbo mathah pibam ga.\n\n(Chorus)\nJerusalem kisin gase, \nChabam kaden loikhai bam me.\nMalum mai niu siga wang lungne.\n\n2. Rapture tingmik wangbo nai malum maitu lune. \nMalum makmai kadih maitu, \nSoudiak khaijiu chariu khengh bam sune.\n\n3. Penticost nai Hiupuina niu haichiu dinkhai ye;\nHiupuina ten luni makmai, \nRapiu Khrista wangbo tu ngao lakge.",
    "Translation": "(For sinners at Calvary)",
    "Category": "Passion week/ Good friday"
  },
  {
    "ID": 46,
    "Title": "ATU RANPIU SE CALVARY LUANGGA",
    "Key": "B",
    "Time signature": "4/4",
    "Lyrics": "1. Atu Ranpiu se Calvary luangga, \nNgao khai lak maidung niu huam lujiu, \nKamshat rabo leng cross se pipon jiu, \nMaluang lam julad achung suijiu.\n\n(Chorus)\nOh! thiu kachang nge, khengh khaibose. \nTazai luangbosi aleng ring ra; \nTathu pirunse kendibo leng nge. \nChalungsa ye tinggen milipoi.\n\n2. Rankhaipiu tu Calvary luang gase, \nKamshatbo nai tinggen mai nchung. \nNaimik niudi Pah chariu phui ngam mak. \nPaju len ngam makjiu ta mide.\n\n3. Rankhaipiu se Calvary luang gase, \nMasengsu khaide, cross rih gase. \nRapiu khengh bosi I phui ngam mak ge. \nKathi  wangjiu tatu bah kamde.",
    "Translation": "(My Redeemer on Calvary)",
    "Category": "Passion week/ Good friday"
  },
  {
    "ID": 47,
    "Title": "PHUILO RINGBO NPUI",
    "Key": "E",
    "Time signature": "4/4",
    "Lyrics": "1. Phuilo ringbo npui kasiam loide. \nKadih ga lungsabo nai ringbo. \nI bambo dih paken dibo ha ye\n\n(Chorus)\nHe! Masanbo Hiupuina chawang bam kumjiu, \nThuanbo lui nai tara khuan wibo niu, \nHe! paken dibo thiu milo;\nChawang lungsa niu Calvary ga khenghjiu ran khaide.\n\n2. He! Tingwang Rankhaipiu tu maning. \nCalvary siangkhaibo sing rih ga, \nAnuan jeng gasu niu khengkhai mide.\n\n3. Tinggen mai nai kadih mai silo;\nPah niu chariujiu khengh khai mibo. \nCalvary hai alungga wang khailo.\n\n4. He! juwang khailo, sibo luangga: \nTingwang Milipoi chariu khaibo. \nHe! mana wanglo, tiujiu I kheng nge.",
    "Translation": "(Look for the way of life)",
    "Category": "Melodious praises"
  },
  {
    "ID": 48,
    "Title": "CANAN TANING",
    "Key": "C",
    "Time signature": "4/4",
    "Lyrics": "1. Canan taning saronpen wi.\nRom maidung niu kham lekhai bijiu. \nKadih tamiude, saronpen kao bijiu. \nPuinahmai magen thiujiu magui mai ha; \nThiuniu makjiu saronpen tangh bijiu.\n\n2. Saronpen wi tangh mibo sai, \nPalungchun lam ten maidung khuga, \nLily niu penkhai paliu lung tamiu ga, \nPaliu rihga nsuan ganbiu niu binwang, \nPaliu khuga mathabo pen rim hunwang.\n\n3. Saron rapen binwang lanlo; \nZeliangrong ram tamiubo gase. \nKamuang tamiu wang nge, rapen tu gomra. \nNaimik niu padjiu nazu madu khai lo. \nKadih mai niu nangram wibo ngaora.\n\n4. Canan taning saronpen wi; \nZeliangrong dih bon kasan lanlo. \nAmanbam sune, nahmaidung hina niu. \nNatu maningjiu hui ye, kadih mai niu. \nZeliangrong maidi natu thuan bamne.\n\n5. Saron rapen tu I niye, \nTinggen dih ga wangbin bambo si. \nManaibo singbang ga kui khaibo piu tu. \nWanglan sune, chamai kendi bamra leng. \nKhouring nai chamai chari thiu lanlak.",
    "Translation": "(The valley of Canan)",
    "Category": "Melodious praises"
  },
  {
    "ID": 49,
    "Title": "CALVARY GA LUNGSA KHAIBO SE",
    "Key": "G",
    "Time signature": "4/4",
    "Lyrics": "1. Calvary lunga khaibo se. \nPi sichia khailo, kadih riga hai, \nNang niu ranpad khai mainahdung. \nShaijiu chariubo ram ga bam.\n\n(Chorus)\nHe! a Rapiu namaken dibo lungsa se; \nMadu khailo, zat hina ga. \nMaihina chengsa kuak khaijiu, \nNajan masanbo thuankiu bamne.\n\n2. I niu magenthiujiu bambo ga. \nSaolo, a Rapiu tu rankhaira leng? \nKadih ga najan dira leng. \nNkhakhai ramai leng ha ye.\n\n3. Kadih ga kamuang tamiubo kum, \nTamiu wang nge, a Rapiu alung ga. \nPiben khailo, nabiu seniu; \nAlung charapen kum penra.\n\n4. Nang tu maningjiu kap a Rapiu, \nLungsa maidung tingtheng jiu lung bamra; \nKap bambose dedao suniu, \nMathajiu mikdui sangralo.",
    "Translation": "(The love on Calvary)",
    "Category": "Melodious praises"
  },
  {
    "ID": 50,
    "Title": "I LUNGBO RAM KADIH HAITU",
    "Key": "EB",
    "Time signature": "4/4",
    "Lyrics": "1. I lungbo ram kadih haitu, \nDedao niu I saodiak ralo? \nTinggen masan mai nai, \nTingwang zu ngaora khuan lulak. \n\n(Chorus)\nJerusalem zikdui Tingwang niu, \nChariubo khengh nge. \nSiangkhaibo singchai rihga genkhai, \nTathu pirun naih.\n\n2. Nang khneghbo, I dinkam lulak; \nLungsabo Tingwang Milipoi. \nBethlehem namdih ga mana khai, \nMatomki gase.\n\n3. A Rapiu tu maning talak, \nCalvary ga khengh khaibo se. \nNang magen thiujiu chariu khenghbo, \nI mangai lakge.\n\n4. I mangai lak a Rapiu tu, \nAleng jeng gasu chariubo. \nI shaibo tangjiu mangai lakge, \nRankhaibo piu tu.",
    "Translation": "(The world that I live)",
    "Category": "Melodious praises"
  },
  {
    "ID": 51,
    "Title": "RENGLINA KUM I LEMSI SAIRA",
    "Key": "DB",
    "Time signature": "4/4",
    "Lyrics": "1. Renglina kum I lemsi saira.\nA Rapiu shaibo luangse phuine. \nSiga atu rankhaibo bamme, \nPakhu ga luang padbo zai tuse; \nLungsabo phainoi niu thud sang ne.\n\n(Chorus)\nHe! Calvary, He! Calvary, \nNawangh tu genkhai mibose. \nSulujiu genkhaibo thad padlo; \nPajai masanbo tu thud sanglo.\n\n2. Kidron giuki nangdi sulujiu, \nA Rapiu charibo sak khailo. \nJoukhiang seniu Pacharih kimlak, \nSulujiu pajan masanbo ga, \nTadui manonjiu luangwang khailo.\n\n3. Atu maningjiu charih saira, \nKidron tiujiu atu ku bamlo. \nKarai gase sakrabo gu ye. \nNatu maningjiu charih saira, \nTadlujiu tadui pisak khai ne.\n\n4. I tadliudi degu thiuralo, \nA Rapiu chari kimkhai raleng, \nAlungga wadi sibo ha ye. \nTadlujiu Calvary luang lamse, \nPazai masanbo tu thud sanglo.\n\n5. Calvary naih he! Jerusalem \nMariabo a Rapiu tu phuilo. \nAliu chengsa donniu chariu ye. \nSulujiu genkhaibo thad padlo; \nTinggen Milipoi shaibo naise.",
    "Translation": "(If I could fly like hornbill)",
    "Category": "Melodious praises"
  },
  {
    "ID": 52,
    "Title": "HALLELUYAH, MATHA JIU THUANKIULO",
    "Key": "C",
    "Time signature": "4/4",
    "Lyrics": "1. Adam raw tamiubo niu namh. \nLuangken padra leng sao wangralo; \nLung magenthiujiu bam maidung tu, \nPaliu tu ranpadra.\nTingwang Jesu mana. \n\n(Chorus)\nHalleluyah, mathajiu thuankiulo, \nTingwang Jubilee tu. \nBethlehem nai Calvary luangrih ga, \nRankhaibo siam miu khuan.\n\n2. Pasai lam kahiambo ri tan. \nNuan niu chariubo tu gom nam me. \nJeho Zereh maluang ga wangjiu, \nHossana sen wang nge, \nSalem pengphai hang ga\n\n3. Salem hangga Misor namdih, \nAtu rankhaibo siammiu biujiu. \nNaleng jeng gasu Jesu chariu, \nTazai khengpad khai ye, \nCalvery luang gase.\n\n4. Salem pengphai hangga ringbo. \nSalem Tingwang niu kawi pikhai. \nJeho Zereh luangga bam maidung. \nNiu sikam mi sune. \nHalleluyah, Amen.",
    "Translation": "(Halleluyah, praise the Lord)",
    "Category": "Melodious praises"
  },
  {
    "ID": 53,
    "Title": "ZION LUANGDI RIHGA SE",
    "Key": "A",
    "Time signature": "2/2",
    "Lyrics": "1. Zion luangdi rihgase, \nKashai thiumakbo bamga, \nChari dibo Jesu niu, Ku ye, chiukhailo. \nChari thiumai riphen dung. \nNaliu ripon piu sulo, \nCharimai nawang sude. Chaheng ponsulo.\n\n2. Wanglo, tachengsa maidung, \nRingrabo lung phung lujiu, \nNarih tuse ngamra leng, Jesu ga wanglo. \nCharaw lungga jengsum bam, \nShaibo rih tu ngam lujiu, \nPaken nai pajan dijiu, Tinggen wang mide.\n\n3. Kadihmai ju rao lujiu, \nTingwang janga mangam mai, \nChari thiu ga nbai mai, asai sui dulo.\nPapui-papiu saodiak jiu, \nShai maha leng pingmakjiu, \nMasai marilan makmai, Asaisui wanglo.\n\n4. Wanglo nuan kaphung maidung, \nTinggen dihga ngutra leng,\nNamen jijiu wangsulo. Jesu sai suira. \nRingbo bantu machunjiu, \nTingtheng ka amanbo ram; \nHalakbo Tingwang ramga, Ngutra kadenlo.",
    "Translation": "(On great Mt. Zion)",
    "Category": "Melodious praises"
  },
  {
    "ID": 54,
    "Title": "THUANKHE ALIU TU JURINGBO PIU TU",
    "Key": "GB",
    "Time signature": "4/4",
    "Lyrics": "1. Mathajiu thuankhe, a Rapiu kendisi. \nPalungsiat niu aliutu gu. \nShaibo nai thiuniubo gasu juring nge. \nThiuniu makjiu aliu ngao dao lan ngamde. \n\n(Chorus)\nThuankhe aliu tu juringbo Piu tu: \nAri-ahang pak marenmi maitu. \nMaomakjiu ngao dao we, a Rapiu pen gasu. \nThuanjiu chakhu senlo, Halleluyah.\n\n2. Manaibo wang Rapiu mathabo hade. \nMatha amanbo dih hade. \nAliu di pabam bam zuanra ramnajiu, \nMaluang ram nai taningdi niu nam mide.\n\n3. I wang adao we, haibo welcome bam ga, \nAben jatlamsu ngen wang nge. \nKhrista manaibo nai amanbo lujiu \nMathabo tingmik ye, Khrista zan gasu.\n\n4. Mathajiu chunwibo kasan lun lanlo; \nAlung Hiupuina sulanjiu. \nAliu lungbo nai apum ribo sidi. \nChawang Khrista tu thuanra leng masenlo.",
    "Translation": "(Let us praise our Saviour)",
    "Category": "Melodious praises"
  },
  {
    "ID": 55,
    "Title": "KAWI PIRA TINGGEN LAM",
    "Key": "E",
    "Time signature": "4/4",
    "Lyrics": "1. Kawi pira tinggen lam,\nLadjan lan bamme.\nEden Khamse lekhai lande.\nNgutlo, Zion ram abenne.\n\n(Chorus)\nThuanlo, thuanlo, Rankhaipiu,\nMilipoi wang sune.\nThuanlo, Halleluyah Amen.\nHalleluyah, juring rabo Piu wangnge.\n\n2. Chunwi lui siniu, \nKadihri phuikam mide. \nEden ga kaomai sulan de. \nDesilo nnen ganbiu se.\n\n3. Chawang hina Chawang; \nZion ladjan piu ye. \nChamai niu kam maha lulak. \nPah niu lungsabo tasih ye.\n\n4. Patu thuanbo lui thiu lo, \nMasan mai hina. \nChuang-taning nai kadih piri. \nZion lulo, Halleluyah.",
    "Translation": "(Heavenly wealth)",
    "Category": "Melodious praises"
  },
  {
    "ID": 56,
    "Title": "EDEN GU HIUPUINA WANGLO ",
    "Key": "G",
    "Time signature": "2/4",
    "Lyrics": "1. Hiupuina wanglo Eden gu mania, \nThuan lujiu nang ram kawi zuan sune. \nAliu ngao ne Pakendibo hina. \nThuanbo lui khuan niu tingkai kum hunne. \n\n(Chorus)\nImmanuel nalungsa reng lungga. \nKahiambo ri tanne malan wanglo. \nMalan wanglo I ringbo se nang nge, \nNalungsa reng lungga, \nHe! kahiambo rih tanne.\n\n2. Kari-ngabo kawi pibo nai \nNang ringbo puiki ga atu luanglo. \nJordon giudui se kasuak bam liu di. \nCanan ram gase atu luang khalo.\n\n3. Lemsi jiu thingna kumjiu lemlusai \nI ringbo Calvary luang tu zuanne. \nLung magen thiubo ramtu saodiakne. \nMathabo ram tuse I zuan mide.\n\n4. He! I mathabo tingmik ha dasai. \nAmanbo ram wibo ga I bamne. \nCalvary luang ga shaibo lui thiu mai, \nMathabo kuimakjiu wang aruangne.",
    "Translation": "(Come Eden's Holy Spirit)",
    "Category": "Melodious praises"
  },
  {
    "ID": 57,
    "Title": "MASANBO HIUPUINA",
    "Key": "BB",
    "Time signature": "4/4",
    "Lyrics": "1. Masanbo Hiupuina kamuang niu jubo piu; \nWang Immanuel Nah wang lanlo. \nManamhang tamiubo npui ga tad bam. \nBenwang lanlo tinggen ganbiu wi kachangbo piuse.\n\n(Chorus)\nTinggen ganbiu tinggen ganbiu wibo, \nRankhaibopiu nai Chawang dibo se nang nge. \nChariubo niu chari kumjiu dibam liudi. \nRingbo Tingwang khuga tingtheng bamne.\n\n2. Tinggen Jerusalem kamun le dasaira, \nKachia namdi wibo ga ngutne. \nNuan jeng gasu magenthiubo hina, \nPaken dibo ram wang dasai charapen kum penne.\n\n3. Milipoi dibo ram naimik kiumakbo ram \nTadrai mai kadih tu maning mak. \nMilipoi tu thuanbo lui thiu bamme. \nSaili singbang sungga masanbo phai maliang benne.",
    "Translation": "(The Holy Spirit)",
    "Category": "Melodious praises"
  },
  {
    "ID": 58,
    "Title": "KADIHGA CHARAWANG KENGDI",
    "Key": "G",
    "Time signature": "4/4",
    "Lyrics": "1. Kadihga charawang kengdi, \nKadampbopiu tinggen lam bamme. \nKuilan makjiu ring bambo Tingwang nge.\n\n(Chorus)\nHe! asingnahmai lungsa maidung; \nTingtheng karingbo lura leng. \nChalung lijiu Tingwang tu zuanlo.\n\n2. Hiambo rawang ringbo thiumak. \nI bamme, tiujiu luang maha ye. \nKapbo seniu paten palan thiu bam.\n\n3. Kasa kadambo rapiu se, \nPaten ga mathabo gu haye. \nHiupuina tu chariubo ga luangkhai.\n\n4. Kinglo Dambopiu Tingwang niu, \nPamai hamimai tu phiuwangra,\nPanahpiu khangkhat tu langkiu khai ye.",
    "Translation": "(Inspite of earthly kings)",
    "Category": "Melodious praises"
  },
  {
    "ID": 59,
    "Title": "NAMDIH MATHA KAWIBO",
    "Key": "A",
    "Time signature": "4/2",
    "Lyrics": "1. Namdih matha kawibo ram tu, \nKadih ganiu mazuan lujiu. \nI bam ni ye, namdih gase. \nKadih magenthiubo kensai, \nI bam mide, sibo ram gase.\n\n(Chorus)\nHe! ahiupuina magenthiu, \nRankhaibopiu Jehova sai I sui bamne. \nNang nuan karitbo kadih ga saokhai diak milo. \nNamdih situ zuanjiu tadlo, tadlo.\n\n2. I maning nge, kawibo ramtu, \nTinggen ramga chalui thiubam. \nLemsi saira thingna kumjiu. \nLemtad mine, amanbo lam, \nRingbo singbangtu I zuan mide.\n\n3. Karingting tu I maning saira, \nKadih magenthiubo niu nam. \nNamdih ga Hiupuina wanglo,\n Rankhai mainah bambo ram ga, \nI bam niye, charam wibo lam.",
    "Translation": "(The City of joy)",
    "Category": "Melodious praises"
  },
  {
    "ID": 60,
    "Title": "PAKENDIBO TINGMIK",
    "Key": "AB",
    "Time signature": "4/4",
    "Lyrics": "1. Pakendibo tingmik nawangde. \nManaibo Wang nai ranpad maidung niu, \nTinggen lamsu nchom nai baja niu. \nAtu ku ye, rankhai maidung niu.\n\n(Chorus)\nPakendibo tingmik; \nKaden bamlo ranpadra leng; \nChawang suangga chapra lengse, \nA Rapiu ten hai ten bamkhe.\n\n2. Karaidao Noah ringbo kense, \nManingtao jiu kasabo thuan milo. \nHakam sune, aliu lungbo kadih.\nZat hina ranpadmai Jordon ken.\n\n3. Kachia namdih ga wangtang dasai, \nSiga aliu mathajiu aman ne. \nLung magenthiujiu kapbo bam lakge. \nRanpad mainahdung bam aruang ne.\n\n4. Kadapad maidung maning bamlo; \nPakendibo ram wangtangbo naisai, \nChawang hina wang a Rapiu dibo. \nKaringthen thuan bamkhe Khrista tu.",
    "Translation": "(The day of his glory)",
    "Category": "Melodious praises"
  },
  {
    "ID": 61,
    "Title": "CHARI THIURA KADEN KHAILO",
    "Key": "G",
    "Time signature": "4/4",
    "Lyrics": "1. Chari thiura kaden khailo; \nTingwang Jesu, \nDuidi genlam tamiubo ram, \nCharui rimai tu ngamra.\n\n(Chorus)\nTazai gu pengphai chari suang lam ponlo. \nAliu chawang riphen sao mane, \nKasabo ri tan bam liudi.\n\n2. Kahiambo charidung suang aliu kendi ye. \nTachengsa maidung ri madui. \nNgamne, Zion riphen niu.\n\n3. Nuan gu chari hai tazai penniu ngam sune. \nKadih hai thaoben chia khaine. \nKhrista khengkhaibo donniu.\n\n4. Dibo pirun lu machang ne riphen dung niu. \nThuan ne, chom nai make thinjiu, \nTinggen Zion namdih ga.",
    "Translation": "(Be prepared for the battle)",
    "Category": "Melodious praises"
  },
  {
    "ID": 62,
    "Title": "I SULANJIU APIU KHULAM WANGLAN MIDE",
    "Key": "G",
    "Time signature": "4/4",
    "Lyrics": "1. I sulanjiu a piu khulam wanglan mide, \nAsuang ga kamuang tamiu ye. \nAtu lungsa khaira maiha ye, kadih ga, \nApiu makbo dung arih ye.\n\n(Chorus)\nI niu majomjiu maodi, \nPah chakhiuky limak. \nMalanjiu phiuwang saira, \nPahsuang ga bam lanne.\n\n2. Apiu khuga rangkang-chalan npi makge, \nLung chariumai tu lungsa bam. \nApum ruangjiu mariujiu I shaira kumme. \nDedon niu tadmariu bamlo?\n\n3. Apiu khuga lungbambo wan dejiu wilo. \nKadih ga amanbo chang nge. \nTura a Piuki dihse I maning taojiu, \nAlung lijiu wanglan mine.\n\n4. I achengsa mailad piumak maitu raomak. \nAleng chabam daolu saira, \nKadih rapen tu I ra maninglan lakge. \nKaringting hai dunju mi ye.",
    "Translation": "(I'll arise and go to my Father)",
    "Category": "Melodious praises"
  },
  {
    "ID": 63,
    "Title": "DIBO TINGMIK WANGRA NADE",
    "Key": "E",
    "Time signature": "4/4",
    "Lyrics": "1. Dibo tingmik wangra nade. \nKhuan bambo Immanuel;\nSabo charitu ngam dasai, \nRanpad mainah amanjiu lung bamne.\n\n(Chorus)\nSibo tang mathajiu aman bamne. \nTingwang niu kaden khaibo ram aliu lune. \nHe! dejiu amanralo, dejiu matha ralo? \nKuilan lakge, sibo ramse.\n\n2. Ngambo tingmik I ngaora leng. \nDedao ralo a Rapiu? \nLemjiu Jordon kenlu saira, \nNaleng tingtheng ganbiu si ben bamme.\n\n3. Sitiu chang nge, tingtheng Rapiu. \nNamdi kasan wibo ga. \nNazai niu ranpad mainah dung, \nWanglo, akhuga naliu dung tiu ye.\n\n4. He! namdih kasan wichang nge. \nNalungga chari ngam mai, \nNgambo lui kasan thiura leng, \nKadih loibo nai thiura masek khai.",
    "Translation": "(The great day is near)",
    "Category": "Melodious praises"
  },
  {
    "ID": 64,
    "Title": "TINGGEN RAM KAHABO THIUMAK",
    "Key": "A",
    "Time signature": "4/4",
    "Lyrics": "1. Tinggen ram kahabo thiumak, \nRapiu niu kasiam khaibo ram; \nNnien-nchun thiulan lakge. \nZion namdih wibo gase.\n\n(Chorus)\nTinggen Jerusalem gase, \nMariu charibo si bamlan lak ge. \nAliu di sibo ram ngao sune.\nMilipoi n√≠u sega benjiu bamsune.\n\n2. Rapiu naram kawibo ga, \nKapingbo tingthung bam lakge. \nNchungjiu ramnabo ha ye, \nKapbo di bamlak siram ga.\n\n3. Chariubo kadihri mainiu, \nLungra tadpad bonai dasai, \nTen ngammak Rapiu suang gase. \nRapiu nang niu majang khailo.\n\n4. Masanbo Hiuna dung siniu, \nMajang khailo, nang ram gase. \nAliu lungga wangkiu khailo. \nSatan dungtu hathon khai lo.",
    "Translation": "(Riches of Heaven)",
    "Category": "Melodious praises"
  },
  {
    "ID": 65,
    "Title": "KINGLO NAPAOPIU KHUAN",
    "Key": "A",
    "Time signature": "4/4",
    "Lyrics": "1. Kinglo Napaopiu khuan wibo, \nKamuang rilamsu senwang nge. \nMilipoi tu thuankiu sukhe, \nHosanna chiujiu sen bamlo.\n\n(Chorus)\nI wanglan ne chiujiu, \nA Rapiu niu dinkhai diak ge. \nKaden bamlo chamai zat hina niu, \nI wangrabo ting nawang de.\n\n2. Matha bo ting nawang de. \nNahmaidung niu nkhuan bamme. \nJengsa mikdui luangbam maitu, \nLuang ngut khailo, Salem ram ga.\n\n3. Mathabo ting nawangbo tu, \nNahmaidung niu khuan lulak. \nZat hina niu natu thuanne. \nHalleluyah, chiujiu senlo.\n\n4. Mathabo tingmik wang sude.\nI wang sune, chiujiu dinbo. \nHe! a Rapiu se Tingwang nge. \nNatu thuanne, zat hina niu.",
    "Translation": "(Hark the bridegroom's voice)",
    "Category": "Melodious praises"
  },
  {
    "ID": 66,
    "Title": "JERUSALEM NAMDIH WIBO ZION",
    "Key": "EB",
    "Time signature": "4/4",
    "Lyrics": "1. Jerusalem namdih wibo Zion. \nLungsa maidung nai tinggen masan mai. \nTacheng kasamai Khrista penniu, \nBamra bo we, naimik kiumakbo ramga.\n\n(Chorus)\nHalleluyah, Tingwang kendi bamlo: \nHalleluyah Amen, Halleluyah. \nMaihinatu sankhaira kiu ye. \nHe! Chawang Immanuel Halleluyah.\n\n2. Singchai rihga masanbo jai luangkhai, \nJesu jai kungbo Calvary ga luang; \nTachengsa masanra luangkiu ye.\nPakendi Jesu jai luang Halleluyah.\n\n3. A Rapiu nai Masanbo Hiupuina, \nChawang bamga mathajiu chalui thiu. \nNah maidung niu thuanne, a Rapiu. \nKukachangbo Hosanna tiujiu senne.\n\n4. Jerusalem mathabo a Rapiu,\nJerusalem ga chawang kadibo.\nA Rapiu janga wangmai thuanlo.\nMessiah tu adaojiu senne, Hosanna.",
    "Translation": "(Beautiful City of Jerusalem)",
    "Category": "Melodious praises"
  },
  {
    "ID": 67,
    "Title": "I NAKI LENG THIUNE",
    "Key": "E",
    "Time signature": "4/4",
    "Lyrics": "1. I naki leng thiune. Amanbo nai wibo. \nNahiupuina leng tinggen lam; \nMariu charibo ha; Nagu tinggen ramga. \n{Tingthenjiu kuimakbo ramme. (2x)}\nMariu charibo ha; Nagu tinggen ramga. \nTingthenjiu kuimakbo ramme.\n\n2. Sebo ramse I ra. Amang kumjiu ngao we. \nAmanjiu kuimakbo ramse. \nTura ndiu tade, I maningbo ramse. \n{Aleng amanboki thiu bam. (2x)}\nTura ndiu tade, I maningbo ramse. \nAleng amanboki thiu bam. \n\n3. Sebo ram maihina Wang lungrabo ramme,\nNazareth Jesu lungbo ram:\nSebo ramga lungmai, Tingthengjiu amanbam. \n{Paniu lungsa khaibo donniu. (2x)}\nSebo ramga lungmai, Tingthengjiu amanbam.\nPaniu lungsa khaibo donniu.\n\n4. Siboram ki wi amanbo dinsi lakge, \nSiga lung magenthiubo ha; \nChakhuan wijiu mathabo luise thiu bamne.\n{Kadihri mainah ngao daosai. (2x)}\nChakhuan wijiu mathabo luise thiu bamne, \nKadihri mainah ngao daosai.\n\n5. Wanglo asingnah mai naliu di wang suilo,\nTadsukhe Zion ram zuanjiu,\nRankhaipiu niu thiukhaibo ky ga lungra leng. \nKashai thiuniu makbo ramga,\nShailan makjiu thiuniu makbo,\nChariujiu kapingbo bam lakge siram ga, \nKapjiu mikdui luangbo hane.",
    "Translation": "(I shall build for thee)",
    "Category": "Melodious praises"
  },
  {
    "ID": 68,
    "Title": "HE! CHAWANG CHIUJIU NAJAN THUAN BAMNE",
    "Key": "E",
    "Time signature": "4/4",
    "Lyrics": "1. He! Chawang David phiuga chahiu-chagan. \nNaram masanbo ga nang niu kadenkhai. \nI mathabo khuan tadui dibo khuan kum; \nShaibo genlam najan tu I thuan bamne.\n\n(Chorus)\nHe! Chawang chiujiu najan thuan bamne. \nZat hina tu nang niu damkhai ye. \nA Rapiu tu thuanbo lui thiulo. \nKadih gase mathajiu bamlo.\n\n2. Mai thiumakbo suang gasu Chawang Jesu; \nPazai luangkiu leng maja makjiu kiu khai. \nI niu kapasijiu silu ye, saira; \nKadih ga manang makjiu I bam mine.\n\n3. Chawang degalo chabam kaden khaibo? \nDaniel kumjiu I di chap matip bamne. \nKachia wibo nai pajan dibo tuse. \nChariubo gadi malumjiu kahumne.\n\n4. He! kadih kasan dambo Immanuel. \nPathen-padet lemron tadlu ye, saira. \nChariujiu ramna mimai akamai tu, \nPakendibo ram gasu ngaodao lanne.",
    "Translation": "(Oh! Hail the King)",
    "Category": "Melodious praises"
  },
  {
    "ID": 69,
    "Title": "HE! HALLELUYAH, TINGWANG KENDISE",
    "Key": "B",
    "Time signature": "4/4",
    "Lyrics": "1. He! Halleluyah, Tingwang kendise. \nPabam machang patu thuanlo; \nPabam machang dibotu rao bamlo. \nMaidung ga chalad wangdin khai lanlo.\n\n(Chorus)\nJuwang khailanlo, tad maha mimai tu; \nJimi maitu makiang su lanlo. \nKadih paopiu ganbiu dibo se; \nLung magenthiubo ramtu thaoben khailo.\n\n2. David wangh nai puiraibo Mosi se, \nTinggenki ga wangtang mide. \nTingwang Khrista Hiupuina Masanbo. \nPhaimiu dibo nai mpui raibo piu.\n\n3. Kadih nai duidi dam kamak gasu, \nSijiu bambo Tingwang nang nge. \nNaimik, chahiu-chagan dung hinase \nNapen gasu niu tadjiu ben bamne.\n\n4. He! Tingwang kadibo rankhaibopiu, \nTingwang Khrista gu thoidam jan. \nKadih mai don niu kamshat Milipoi. \nPazai siniu kadih hai juring nge.",
    "Translation": "(The Glory of God)",
    "Category": "Melodious praises"
  },
  {
    "ID": 70,
    "Title": "HALLELUYAH, HE HALLELUYAH AMEN",
    "Key": "G",
    "Time signature": "4/4",
    "Lyrics": "1. Halleluyah, he! Halleluyah Amen. \nCalvary lungsabo pen ganiu. \nKapbo nai tamiu chariubo ramga. \nMathabo tinggen ram niu benwang.\n\n(Chorus)\nMathabo kuilakge, Halleluyah halleluyah.\nThuanjiu bamne, Milipoina situ, \nPalungsiat niu magenthiubo ha.\n\n2. Tinggen masan mai nai mathabo wanglo. \nKadih tamiu ramga lung maidung. \nA Rapiu tu thuanra Halleluyah.\nNang bamse paliu tinggen thiune.\n\n3. Tingthen chariubo ram halu dasaira, \nMatha-kawibo, saronpen wi. \nTingthen jeng pen bamne kuilan makjiu; \nNatu I maning nge, jukhailo.\n\n4. Kadih mai niu silo, Tingwang ram tuse, \nTinggen masan maidung matha bam \nCalvary Milipoi lungsa siniu, \nNatu thuanjiu thiune, tingtheng jeng.",
    "Translation": "(Halleluyah Amen)",
    "Category": "Melodious praises"
  },
  {
    "ID": 71,
    "Title": "PAJAN ZION ",
    "Key": "E",
    "Time signature": "2/4",
    "Lyrics": "1. Pajan Zion tiubo ram wibo, \nManingjiu naimachang I phui; \nSiga lungra jukhailo. \nKawibo ram gase.\n\n(Chorus)\nI maningnge Rankhaibopiu tu; \nLily rapen Immanuel. \nKawibo ringlandui luang. \nManing nge, Rankhaipiu tu.\n\n2. Kasa kahiambo ri niu tanne. \nChariujiu aliu aphenra. \nTinggen Hiupuina kiulo; \nAliu tu gukhaira.\n\n3. Magenthiubo saorabo bam ha; \nHaibo dih chariubo ramme. \nJat hina wang maduine, \nTinggeng Canan ram ga.\n\n4. Calvary luang singchai ringa se, \nKheng khai ye, a Rapiu Jesu. \nRankhaibo ten loi lujiu. \nHalleluyah, Amen.",
    "Translation": "(The Zion)",
    "Category": "Melodious praises"
  },
  {
    "ID": 72,
    "Title": "TINGGEN JERUSALEM KASAN",
    "Key": "D",
    "Time signature": "2/4",
    "Lyrics": "1. Tinggen Jerusalem kasan. \nTinggen masan maidung ki ye. \nSiga Immanuel niu ladjan thiu bamme. \nManingjiu zuanwang nge, Zion ram tuse.\n\n(Chorus)\nHaibo kadih suang amanne, tinggen ramse, \nTingmik, chahiu, takum machang. \nChamai kengbi biye. \nZion luang rihga Milipoi tu thuanbo lui thiu ye.\n\n2. Immanuel najai siniu. \nAtingtheng lui wibo thiune. \nMasanbo ramga wangtangsai I niu thiu ne. \nA Rapiu ringlan sing pense I ngao ne.\n\n3. He! Gukhaipiu Halleluyah:\nCharam hinase nagu we. \nNajai niu atu khiu khaijiu I nagu we. \nThuan bamne, Chariubo Zion luang hangga.\n\n4. Wangra dama, He! a Rapiu?\nKadih chariubo niu gomnam. \nCanan ram nai nalunse maning ta lak ge. \nAting loisai masanbo ramga bamne.",
    "Translation": "(The new Jerusalem)",
    "Category": "Melodious praises"
  },
  {
    "ID": 73,
    "Title": "TASIBO LUNGSIATTU ALUI THIUJIU BAMNE.",
    "Key": "EB",
    "Time signature": "6/6",
    "Lyrics": "1. Tasibo lungsiat tu alui thiujiu bamne. \nPalungsiat niu atu liu khai mide. \nDejiu wilo atu kungjiu Pah wangbo hai. \nAmou hina kuak khaijiu jusu we.\n\n(Chorus)\nPawan machang Calvary tu I phui bamne. \nJesu aleng shai khaibo cross tuse. \nTasi ye, kaomibo ahiuna jusubo; \nAmao hina kuak khaibo Jesu ye.\n\n2. Dejiu wilo, Jesu atu lungsabo hai, \nAphian linjiu cross gase shai khai ye. \nApum taniabo kabun kum khiu masan khai. \nRingthuibose akhuga pikhaide.\n\n3. Donwibo cross se ponjiu I pasai suine. \nDegu wangbam liudi Pah gu thiune.\nApum hai Tingwang niu maningbo thiu milo. \nPah niu masenbo ten I ten bamne.",
    "Translation": "(Amazing Grace shall be my song)",
    "Category": "Melodious praises"
  },
  {
    "ID": 74,
    "Title": "NKHAM LE BAMDE",
    "Key": "B",
    "Time signature": "2/2",
    "Lyrics": "1. Nkham le bamde; \nLungsa maidung wanglo. \nSibo ramga wanglo.\n\n(Chorus)\nHe! lungsa maidung, \nNapiu niu natu ku we, \nChiujiu lungsa maidung wanglo.\n\n2. Jesu kiu sune; \nNaliu leng kiu sune. \nGanbiu kum wang sune.\n\n3. Kadih tamiude;\nChariubo kuak sune.\nKaden sijiu bamlo.",
    "Translation": "(The door has opened)",
    "Category": "Melodious praises"
  },
  {
    "ID": 75,
    "Title": "HALLELUYAH KU KACHANGBO",
    "Key": "F",
    "Time signature": "4/4",
    "Lyrics": "1. Kung kachang nge, kata hina. \nPawan saisui kapjiu; \nChawang ju thiujiu kadih rihga. \nChawang dithubo janse thuanra.\n\n(Chorus)\nHalleluyah, ku kachangbo. \nKadihpiri tamiubo ram tingjinging bo ga.\nNatu malumjiu maning bamme. \nWanglo, Rankhaipiu Chawang Jesu.\n\n2. I ringbo ting tamiu ram ga, \nRankhaipiu tu kujiu, \nKuimakbo ram wangra khuan bamme. \nWangkiulo, kuilan makbo ramse.\n\n3. Karingbo tingtheng bam liudi. \nKhuan bamne, Canan ram; \nNaimik kiu lan makbo ram tuse. \nChunwibo chawang pirun lura.\n\n4. Chawang lungbambo Zion ram. \nTing-kadih ri Wanghpiu. \nHe! Halleluyah tiujiu senne. \nMasan mai Chawang bam chap magui.",
    "Translation": "(Halleluyah in the highest)",
    "Category": "Melodious praises"
  },
  {
    "ID": 76,
    "Title": "PENTECOST NAI KUMJIU HE! A RAPIU",
    "Key": "F",
    "Time signature": "4/4",
    "Lyrics": "1. Pentecost nai kumjiu, he! a Rapiu, \nMalan wanglo zat hina rihga. \nTingtheng ringbo mpui silak bamme. \nJupad khai lanlo.\n\n(Chorus)\nTamiubo ramse thaoben khaira leng, \nPikhailo nalungsiat kawibo. \nChengsha hina hara chamipuang kum, \nHiupuina wanglo.\n\n2. Magenthiubo khengh jiu shai mimai. \nKadih mathabo luni maidung. \nLuangpad khailo, tingtheng benbo ram ga. \nHami ramai tu.\n\n3. Masanbobo Hiupuina wangkiu lanlo. \nNanah pak maha mimai ringra. \nTingtheng ringbo npui tu simakjiu, \nHami ramai tu.\n\n4. Mangai lakge, singchai rihga khenghbo; \nLung magenthiumai mathara leng. \nKam mahalo, kadih rapen tuse; \nNang niu luang ngut ra.",
    "Translation": "(Oh Lord! Review as Pentecost)",
    "Category": "Melodious praises"
  },
  {
    "ID": 77,
    "Title": "KADIHGA CHAWANG HINA HANE",
    "Key": "B",
    "Time signature": "4/4",
    "Lyrics": "1. Kadihga chawang hina hane. \nKadih rapen wibo di kuine. \nAliu karingting di hawang majat sune. \nTiuliu di Jesu se agu ye. \n\n(Chorus)\nLily penkum Jesu agu we. \nPenne aleng tinggen ram gase \nChariubo gadi Pah niu majang bamra. \nLily pen Jesu se agu we.\n\n2. Atu lungsa khaibo ram gase;\nPah se tingtheng benbo ganbiu we. \nHaibo kadihriga chariu khengh bam liudi, \nParam ga atu luang ngut khaine.\n\n3. Tuhoi kapjiu chariu bam liudi, \nShaijiu amik ta-nguih kiu dasai;\nI ping lak ge, charaw gasu sulan liudi;\nAmikdui se thudsang khai sune.\n\n4. Amaning mai niu haibo dih ga, \nAtu saodiakjiu achunsa ye. \nTiuliu didu, I maningbo kumjiu bamne. \nLily pen Jesu se agu we.\n\n5. Lung magenthiudi I ping lakge. \nAlung nai Hiupuina chariudi, \nLung chariujiu aronna bambo wan gadi, \nPah niu atu majang jiu bamne.",
    "Translation": "(Kings on earth shall perish)",
    "Category": "Melodious praises"
  },
  {
    "ID": 78,
    "Title": "CHALUI WIRA ALENG HA YE",
    "Key": "C",
    "Time signature": "4/4",
    "Lyrics": "1. Chalui wira aleng ha ye, \nHaibo dih gara. \nKhrista aleng shaikhaibo se, \nAlui wira leng nge.\n\n(Chorus)\nHe! alui wikachangbo Khrista ye. \nKahiambo nai chariubo ga, \nArengdi nai I masenbo nang nge.\n\n2. Kadihri lui wibo sera, \nKuilan rabo we. \nKhrista tu thuanbo lui sera, \nKuilanbo thiu makge.\n\n3. Magenthiujiu kap bam gadi, \nAchunwibo nang. \nMasenra leng kaki ha ye, \nKhrista tuse makjiu.\n\n4. David lengdi rengdi nang nge. \nGukhaibo nang nge. \nI di nangtu rengdi thiune; \nA Rapiu Jesu tu.",
    "Translation": "(No more pleasing song)",
    "Category": "Melodious praises"
  },
  {
    "ID": 79,
    "Title": "ALIU KALUNGBO RAM SUANG KAWI HAYE",
    "Key": "E",
    "Time signature": "4/4",
    "Lyrics": "1. Aliu kalungbo ram suang kawi ha ye. \nAkamai tu majang tachunwi ram. \nSingnui-charapen nthingna khuan di wi; \nMangailak akamai aliu lungbo ramtu.\n\n(Chorus)\nWimanne, aliu lungbo dih hai, \nDuigiu ka masanbo nam. \nRamluang hinadi charapen niu\nkamuang kem kakum. \nChamai hina akamai tu ngao dao we. \nWimanne, aliu dih Hamai kalungbo ram.\n\n2. Aliu pui-piu wasi kamak dao tingga, \nChari ha kasimaidung tajan di; \nThaidao ken ga wakasimai racham hai, \nTara nai nthiam niu aliu ram tu thuanne.\n\n3. Aliu kalungbo ram wadaodi kuimak. \nKaden lo, takum kaliwang kinne. \nTingwang thoi niu nchungbo di matha ne. \nWimanne, aliu kalungbo Hamai dih hai.\n\n4. Aliu kalungbo ram charapen bangkum; \nNai machang nthingna kabuan kum bam. \nAwanjeng mai tadui kum luangwang majeng; \nAliu lungbo kiluang tu maidi ken lak ge.",
    "Translation": "(My land my pride)",
    "Category": "Melodious praises"
  },
  {
    "ID": 80,
    "Title": "DEJIU WILO JESU WUT HAI",
    "Key": "AB",
    "Time signature": "4/4",
    "Lyrics": "1. Dejiu wilo, Jesu wut hai. \nPaniu dinbo cham phungjiu, \nPah dinbo kum amanra leng. \nPatu I mangai lakge.\n\n(Chorus)\nJesu tu I niu malumjiu; \nI niu si masan bamme. \nJesu, Jesu dibo Jesu; \nPatu I mangai lakge.\n\n2. Dejiu wilo, Jesu wut hai. \nPazai niu khiu masan khai. \nAtu ku we, chalungsajiu, \nKawibo ram wangra leng.\n\n3. Dejiu wilo, Jesu wut hai. \nPazai niu atu rankhai; \nTinggen lam tingtheng lung bamne. \nAmanbo ram aleng nge.",
    "Translation": "(How so sweet is Jesus)",
    "Category": "Melodious praises"
  },
  {
    "ID": 81,
    "Title": "RINGBO TINGWANG TINGTHENG RINGBO PIU",
    "Key": "E",
    "Time signature": "4/4",
    "Lyrics": "1. Ringbo Tingwang tingtheng ringbo piu. \nNangra ngaokam sikambo Piu we. \nI nakhugasu diutadbo hai, \nMathabo ringtingse ngao makge. \n\n(Chorus)\nHe! lungsasibo a Rapiu; \nThainai tingmik hai nakhuga, \nMalan wang nge, atu lukhailo. \nAringting bamthen naleng thiune.\n\n2. Kadih wi tu lungsabo jengniu. \nNuan niu atu majang jiu lung nge. \nLungsabo khuan niu kubo chiujiu, \nMalan wanglo, lungsa maidung yo.\n\n3. Ronmeng mibo kum aringting hai, \nRapiu gasu diutad bam ga hai, \nApuilon hai tamiubo niu phui. \nTinggen naimikbiu binwang lanlo.\n\n4. Pawan wibo si tadtom mide. \nRapen kuibo kumjiu kui mide. \nI hui bamdi wanglan bi lak ge; \nTad diu mide, lungsabo wanse.",
    "Translation": "(Living God of eternal)",
    "Category": "Melodious praises"
  },
  {
    "ID": 82,
    "Title": "RANKHAIPIU KHUAN NIU ALUNG MATHA YE",
    "Key": "AB",
    "Time signature": "3/2",
    "Lyrics": "1. Rankhaipiu khuan niu alung matha ye. \nTadui luang kumjiu mazuan kiu mide. \nKhrista shaikhaibo kawibo pen niu, \nI hai ring bamme.\n\n(Chorus)\nTinggen lam rankhaibo luise thiujiu, \nMathabo lui niu tadui luang kumjiu,\nRapiu leng jengniu matha lui thiujiu. \nMathajiu adao ne.\n\n2. Rankhaibopiu niu kubo khuan chiu ye. \nTinggen lam atu khumki ga wangra; \nNalungsa pen niu wakhambo hajiu, \nI wangdi, Jesu.\n\n3. Jesu niu lungsabo malan thiumak. \nLungchariu maileng ringbo pikhai ye. \nNalungsa pen niu kuak khailo, Rapiu; \nLungsabo Jesu.",
    "Translation": "(Excited by the Redeemer's voice)",
    "Category": "Melodious praises"
  },
  {
    "ID": 83,
    "Title": "ARINGTING WIBO GA",
    "Key": "C",
    "Time signature": "3/4",
    "Lyrics": "1. Aringting wibo ga Tingwang tu thuanne. \nThin thiune alung, amun hina niudi.\nPatu thuanra leng nai palad palui thiu din raleng, \nThinthiu ne aringting wibo se.\n\n(Chorus)\nShaibo ram gasu atu ranpad khai mide. \nMatha chunwibo ram ga majang khaijiu, \nAnuan hina kuak khai kam mide, Rapiu Jesu niu;\nCalvary singchai rih gasu.\n\n2. Matha chunwi ye, Rapiu cham din tadra: \nDinkhailo, tamiubo ram piben khaira. \nShaibo ram ga bam maidung leng. \nRingbo cham dinkhai ra.\n\n3. Kadih gu mania hinase niudi du. \nNa maken dibo hina tu madu ye. \nDetiujiu meng bam gulo, Tingwang cham din makjiu. \nDinkhailo, Gospel simak mai ga. \nDinron raleng atu langkhailo,\n\n4. Hiuna harabo kadih ramlung ga hai, \nChamai sang sang lung bamme, he! a Rapiu; \nRankhaibo lunijiu mikdui luangjiu khengh bam, Rapiu. \nMajang khailo, a Rapiu nang niu.",
    "Translation": "(In my blissful life)",
    "Category": "Melodious praises"
  },
  {
    "ID": 84,
    "Title": "HALLELUYAH AMEN, HALLELUYAH",
    "Key": "B",
    "Time signature": "6/4",
    "Lyrics": "1. Halleluyah Amen, Halleluyah Tingwang. \nHamirade, haibo dih hai. \nMikremai niu tenkhaibo we; \nAliu sai mari lan dulo.\n\n(Chorus)\nWanglo, lungsa maidung yo; \nAliu sailam mari dukhe. \nAliu pum hai hawang dasai, \nKadih hai saodiakne.\n\n2. Wanglo, singnah maidung; \nMathiuna wang khai lo. \nAliu lung chariu khai dukhe. \nHiuna chariubo maidungra, \nKaringting haidi dun miye.\n\n3. Wahina kangambo tinggen, \nWang ronna nge. \nJitalo, akamaidung yo. \nTuhoi aliu chariu liu di; \nTinggen lam mathabo thiune.",
    "Translation": "(Halleluyah Amen, Halleluyah)",
    "Category": "Melodious praises"
  },
  {
    "ID": 85,
    "Title": "HE! A RAPIU TINGWANG HE! JEHOVAH",
    "Key": "A",
    "Time signature": "6/6",
    "Lyrics": "1. He! a Rapiu Tingwang, he! Jehovah. \nSatan niu atu bangkhai bamga hai, \nNang lungsa khaibo nalad pen gasu. \nRanpad khaide, chiujiu wangdin khailo. \nNang niu lungsa khaibo lad hai \nAlung niu mangailak a Rapiu. \nTinggen nai kadih maidung niu.\n\n2. He! a Rapiu nang thoidam khaibo tu, \nZat hina niu kungjiu maning bamlo. \nI nahmai kumjiu kapjiu huibam ga, \nNaram wise akhu nawang khailo. \nHe! Jesu hai aleng nge sai; \nKaki masenra ha a Rapiu. \nNaimachang Jesu aleng nge.\n\n3. Tingkum sang sang ringabo phiu liudi, \nAdao makge, tamiubo ronna ye. \nKadih mathabo nai pakendi bo, \nPhiu dao liu di pawan tingtheng mak ge. \nAlengra Jesu ronn ye. \nTakum machang wi nkiu bibi. \nTingkadih ga kungthubo we.",
    "Translation": "(Oh! Lord God, the Jehovah)",
    "Category": "Melodious praises"
  },
  {
    "ID": 86,
    "Title": "ALAD DIN NANG PIUMAK MIDE",
    "Key": "E",
    "Time signature": "4/4",
    "Lyrics": "1. Alad din nang piumak mide. \nAdam dega bai maha gulo. \nAlad ga masai khinjiu bam, \nKashai ram nang zuan mide.\n\n(Chorus)\nI kubo khuan kinglo, Adam. \nI kubo khuan kinglo, tuhoi Adam. \nNadon niu kadihmai maokam mide.\n\n2. Apiu atu mangai dulo. \nKashaibo ramga lungjiu bamdi, \nNalad dan I maning taojiu, \nKapjiu I kahui bamme.\n\n3. Alad din maningjiu bamsai, \nChunwi mathajiubam mi sune. \nTuhoi shaibo nai chariubo; \nThuankiu we, nasuang ga se.\n\n4. Tingwang kubo Adam chiuye. \nChariubo niu alung phui mide. \nA Rapiu atu re dulo. \nNang makjiu I baira ha.",
    "Translation": "(Thou has disobeyed me)",
    "Category": "Melodious praises"
  },
  {
    "ID": 87,
    "Title": "ALIU RAPIU TINGWANG KENDI THUANKIU LO",
    "Key": "G",
    "Time signature": "4/4",
    "Lyrics": "1. Aliu Rapiu Tingwang kendi thuankiu sukhe. \nPabam hina gasu wang aruangjiu. \nRankhai raleng wangkhai mi sukhe aliu dung; \nPatu thuanlo, aliu Rapiu si de.\n\n(Chorus)\nMatha sukhe, nacham chiulumai hina. \nCalvary luang gasu niu ranpad khai mibo we. \nSenjiu aliu Wangh thuan sukhe.\n\n2. Kadih ram ga Tingwang lungsa simakmai niu. \nPabam machangna ga kengjiu bamme. \nThonpad milo, nagu kasabo hinase. \nAruang lujiu Patu kahum sukhe.\n\n3. Nthai naleng nge, suan naira Tingwang gu we. \nChalung tanbam maidung thuanpad milo. \nWangkhai milo, Pagu lungsa renglung gase. \nTinggen ram tu mazuanjiu tad sukhe.",
    "Translation": "(Praise the glory of God)",
    "Category": "Melodious praises"
  },
  {
    "ID": 88,
    "Title": "TINGGEN GANBIU RANKHAIPIU",
    "Key": "AB",
    "Time signature": "4/4",
    "Lyrics": "1. Tinggen ganbiu Rankhaipiu Chawang thiubo ram. \nKadih ga magenthiubo hina; \nSiga kamuang tamiubo bamlak; \nKapjiu ramna lanbo hade.\n\n(Chorus)\nLily pen nai pamaken di bose; \nMilipoi nai rankhaimai bambo ram. \nTinggen mai nai masan mai tu, \nNgaora masenne.\n\n2. Mazuanjiu bamlo, Pakendibo ram wangra. \nThuanbo lui thiubo ramlam zuanlo. \nKadih ga akamai phui bamdi. \nManingjiu malan wang lak ge.\n\n3. Rankhai maidung niu Jerusalem wibo lam. \nMatha bamme, kabenbo ramga, \nI bam niye, Param wibo ga; \nAlungniu maning tamakge.\n\n4. Lung kamathabo a Rapiu ram wibo ram. \nNaimik, chahiu-chagan di ha ye. \nChun tamiubo di bamlan lakge. \nMilipoi se benjiu bamme.",
    "Translation": "(Heavenly Star)",
    "Category": "Melodious praises"
  },
  {
    "ID": 89,
    "Title": "MAGENTHIU JIU KAPBO RAMTU",
    "Key": "B",
    "Time signature": "4/4",
    "Lyrics": "1. Magenthiu jiu kapbo ram tu, \nMarenjiu amanbo ga bamne. \nZuanjiu tadne, tamiu liudi, \nAtu jukhailo, kabenbo gase.\n\n(Chorus)\nNpuiki tamiubo gasu, \nI machunbo tu phuijiu tadne. \nHe! sibo ram kawibo ga matha bamne. \nI karingting tu maning lan lakge.\n\n2. He! kamathabo nazu se.\nI niu thuan bambo kuiwang mide. \nAmaning maidung bambo ram. \nThenbo thiumakjiu bambo ram gase.\n\n3. He! phuikhailo, rankhai maidung \nMatha malajiu chalui thiu we. \nA Rapiu damkhaibo Salem; \nLung kamasan maidung nai bam chamne.\n\n4. Lungsa maidung sibo ramtu, \nZuanjiu tadkhe kabenbo ramlam \nTinggen masan maidung siniu, \nAliu bambo ramtu phuisao makge.",
    "Translation": "(Land of weary and weeping)",
    "Category": "Melodious praises"
  },
  {
    "ID": 90,
    "Title": "TINGGEN MASAN MAI WANGLO",
    "Key": "G",
    "Time signature": "4/4",
    "Lyrics": "1. Tinggen Masan mai wanglo, maning nge. \nAlung tamiubo tu pi hakhailo. \nTamiubo kamuang niu atu gom nam. \nTinggen ram kawibo tu zuan bam ga. \n\n(Chorus)\nHe! a Rapiu nang aleng katana; \nKaringbo takhun ne, a Rapiu.\nPakendibo tinggen ram wibose.\nNangniu aliu tu majangjiu bamlo.\n\n2. Karaidao Eden rengga penkhai jiu, \nI phiu ye, kadih tamiubo bam ga; \nCalvary luang tu zuan tad lan mide. \nPende sanbo Salem wibo gase.\n\n3. Kadih rapen chamainah kui mide. \nMathabo lui nai chakhuan chiu tade \nHe! a Rapiu nazu ra kui makge. \nTingtheng jeng penbam jiu matha bamne.\n\n4. Najan ku dasai tamiubo hane. \nTinggen ram ga thuanbo lui thiu bamne. \nAchunwibo niu dinsi lakge.\nSizi niu aleng kabenbo ngaode.",
    "Translation": "(Come, Holy Ghost)",
    "Category": "Melodious praises"
  },
  {
    "ID": 91,
    "Title": "PAKAN SUNG KAWIBO GASE",
    "Key": "B",
    "Time signature": "4/4",
    "Lyrics": "1. Pakan sung kawibo gase, \nRankhai maidung niu sao bamne. \nPaliu tingtheng ringbo ngao dasai, \nMathajiu bennai bam sune.\n\n(Chorus)\nLungsune, siramga lungphu ne. \nLungsasibo piu tu thuanjiu. \nTingtheng paliu mathajiu bamne. \nPakan sung kawibo gase.\n\n2. Pakan sung kawibo gase, \nMagen kathiubo ha sune. \nKaringbo takhun ga khiu lujiu. \nKabun suangdi kaa bam sune.\n\n3. Pakan sung kawibo gase, \nKapbo, magenthiubo hade. \nKasabo nai kahiambo ri se. \nBam lakge, namdih wibo ga.\n\n4. He! wibo ram ga lung maidung, \nKadih magenthiubo khenglak. \nTinggen tara khuan wibo jujiu. \nKalen ken kawi thiu bamne.",
    "Translation": "(Under His wing)",
    "Category": "Aspiration for Heaven"
  },
  {
    "ID": 92,
    "Title": "NANG KENDIBO RAM I WANGSAI",
    "Key": "C",
    "Time signature": "4/4",
    "Lyrics": "1. Nang kendibo ram, I wangsai, \nKamasan mai tinggen maidung se nai \nTacheng samai madui; \nI di karingbo se lulu suma?\n\n(Chorus)\nTamiubo ga I bamme; \nA Rapiu maluanglo. \nKaringbo gu takhun gase, \nI niu nang ram ga wangtang lu suma?\n\n2. Nang kendibo ram, I wangsai, \nKadih ga magenthiubo naih kapbo, \nI maninglan lakge. \nKawibo ram ga lung aruang bamne.\n\n3. Kapbo kadih chariubo ga, \nMatha-malabo gu I ngao makge. \nA Rapiu se makjiu, \nAlung chariubo kuak khaira ha ye.\n\n4. Tinggen ram tu I maningjiu; \nKadih rihga achunka wangmak ge. \nAmaningmai bam ga. \nWangra nkhuan lulak ge, a Rapiu.",
    "Translation": "(When I reach your Glorious land)",
    "Category": "Aspiration for Heaven "
  },
  {
    "ID": 93,
    "Title": "ALUNG NIU TINGGEN MANINGSAI",
    "Key": "F",
    "Time signature": "4/4",
    "Lyrics": "1. Alung niu tinggen maningsai;\nKadih chariu kheng ngam lumai, \nMatha-mala bambo tu ngao, \nMathabo lui khuan wibo se, \nNai machang I thiubam liudi, \nSiram ga wangra khuan lulak.\n\n(Chorus)\nAtu phiulo, tinggen Rapiu. \nChengsha riang niu atu bangjiu, \nI lung magenthiujiu bamme. \nNang ram ga wangtang ni bamdi, \nShaibo nai chariubo siniu, \nNai machang atu gom.\n\n2. Machunbo niu wang tang lulak, \nTiubo pisikhaibo jengniu, \nMagenthiubo niu gom namme. \nWangtangra khuan lulakjiu bam, \nTingwang nang ram masanbo tu;\nChalui thiujiu I hui bamme.\n\n3. Wahina makum taolujiu, \nA magenthiu tu silujiu, \nI magenthiu thengra leng nge \nNahmai kapjiu nuilanbo kum. \nKadihriga I ngao makge;\nNai machang I maning bamdi.\n\n4. Nahmai kum kapjiu nuilanlak. \nA Rapiu niu kiu luang makthen, \nAlung pubo hai halakge, \nKaringting hai saodiak makthen, \nTinggen wangra maning bamdi, \nA Rapiu wangtang lulak.\n\n5. Kadih chariubo bam gadi: \nA Rapiu niu majang bamsai, \nDetu alungchariu ralo: \nAtu luang bambo si dasai, \nNahmai kum kaplu nuilan kum. \nKadih chariubo mangai ne.",
    "Translation": "(When I think of heaven)",
    "Category": "Aspiration for Heaven "
  },
  {
    "ID": 94,
    "Title": "LUNG KA MAGENTHIUBO RAM GANIU",
    "Key": "EB",
    "Time signature": "4/4",
    "Lyrics": "1. Lung ka magenthiubo ram ganiu, \nNkhuan bamme, I mikdui luangjiu. \nSaomakjiu a Rapiu maluanglo. \nZat hina charapen kumjiu penra.\n\n(Chorus)\nHe! lem wanglo natu maning nge. \nCalvary ga nang lungsa khaibo. \nPengphai kajitlo, aliu rihga, \nZat hina charapen kum penra leng.\n\n2. Nang ramwibo I ngao bam liudi, \nNang makjiu I lung aman lakge. \nPamna kumjiu I niu kap bamme; \nMaihina lungga nang wangben khailo.\n\n3. Chengsha niu atu gomnam liudi, \nTamiujiu shaibo bam ga bamdi, \nKaringbo Hiupuina pikhailo; \nNalungsa niu charapen kum penra.\n\n4. Chengsha don gasu tinggen pirun; \nKa magenthiubo bamga wangjiu, \nTing-kadih ga nang chamlam khaibo,\nA Rapiu suangga charapen kum pen.",
    "Translation": "(From the world of tribulation)",
    "Category": "Aspiration for Heaven "
  },
  {
    "ID": 95,
    "Title": "NKHUAN BAMME, A RAPIU ",
    "Key": "BB",
    "Time signature": "2/4",
    "Lyrics": "1. Nkhuan bamme, a Rapiu, \nKadih tamiubo ramga. \nAtu phiu ye, Salem ga, \nI ra wangbam mide. \nKadih ga chariubo tamiubo ramga su niu, \nLungsajiu atu phiu we, \nI maning talakge.\n\n(Chorus)\nTinggen Eden namsan wibo, \nLung magenthiu makbo ram ga;\nDedou suniu wangtang ralo,\nNang tingtheng benbo nai amanbo ramga.\n\n2. Nawanglo, Rankhaibopiu, \nKadih ga chari tanne. \nNazai niu rankhai maidung, \nChariujiu kap bamme. \nKadih ga lungbam dao, \nNalung pubo Calvary;\nNahri maidung nawang nge, \nNang tu aphen maidung.\n\n3. He! degalo, Rankhaipiu? \nZion luangbut wibo ga. \nNuan hina khiu masanra, \nNajai luangkiu khai ye. \nNuan masanbo ramme, \nTingtheng namdi wiboga.\nNang rankhai mainah dungtu, \nNapam gase bamne.\n\n4. Kadih hai harabo we,\nPakendibo hina se. \nRankhaipiu niu khom sune, \nChamai hina dungtu. \nKhrista niu lungsamai, \nPakendibo lu sune. \nRankhai mai nahdung thuanjiu senlo, \nHalleluyah.",
    "Translation": "(Lord, I am waiting)",
    "Category": "Aspiration for Heaven "
  },
  {
    "ID": 96,
    "Title": "A RAPIU NIU LUNGSA MAIDUNGSE",
    "Key": "E",
    "Time signature": "4/4",
    "Lyrics": "1. A Rapiu niu lungsa maidungse, \nPawan machang nkhuan bamme. \nDebo nai niu mathabo tingmik, \nWibo atu aliu wang ngao ralo.\n\n(Chorus)\nHe! a Rapiu tingtheng luang riga. \nSikam lakbo masan mai nai; \nGanbiu kumjiu wang sanben khai lujiu, \nSigasu kadih hai sao diak ne.\n\n2. Nawang su dama, a Rapiu ram? \nRankhaipiu tu nkhuan lulak. \nPatu thuanbo lui thiu raleng naih, \nPengphai ponra nkhuan lulakge.\n\n3. Nah maidung bambo giugen lamse. \nRingbo singbang sungtu zuanjiu. \nAkan bamjiu lemsi lusaira, \nKadih chariubo maning lakge.\n\n4. Nawang bamlo, zat hina wangpiu. \nKawi janra leng phung lujiu, \nNpui kawibo ga daora leng; \nJerusalem malan thuan bamlo.",
    "Translation": "(Peoples of the Lord)",
    "Category": "Aspiration for Heaven "
  },
  {
    "ID": 97,
    "Title": "PAKENDIBO NAI SAI",
    "Key": "G",
    "Time signature": "4/4",
    "Lyrics": "1. Padendibo nai sai, I ringlujiu; \nChari khuan nai kapingbo hane. \nTamiubo ram ganiu ngaotang makge; \nSibo ram wangtangra masenne. \n\n(Chorus)\nMazuanjiu bamne, I wangtang makthen. \nLungsasibo nai amanbo ram. \nMaidung niu sibo ram maning bamdi. \nI dinsilak, Param kawibo.\n\n2. Haitiubo wang dasai zat hina niu. \nPakendibo bam pen khen gase. \nRankhaipiu juwi nai Pakendi se,\nNgaolu dasai malum misune.\n\n3. Pahiupuina chariujiu ha mimai, \nLungsa khaibo Tingwang cham ringbo; \nAliu tu pisikhaibo jeng ganiu, \nHalleluyah, Thuanbo kim lakge.\n\n4. Kadih chariubo ram ga bamthen na, \nNai machang chariubo niu gom bam. \nRankhaipiu suangga I chapbo nai sai. \nChariubo se, I matha mine.\n\n5. Sechiu jiu Tingwang nang lungsa mainai. \nTingtheng ganbiu chagan kabinbo; \nAleng jut le, kabambo hinase. \nTingtheng mathabo lui thiu bamne.",
    "Translation": "(On that glorious day)",
    "Category": "Aspiration for Heaven "
  },
  {
    "ID": 98,
    "Title": "MALUMJIU CALVARY LUANGRI GA",
    "Key": "C",
    "Time signature": "4/4",
    "Lyrics": "1. Malumjiu Calvary luangrih ga. \nCharam wibo namdih paken di ye. \nMasanmai lungbo ram. (2x) \n\nTinggen ram ga I di lung dasai. \nRingbo tingg magen thiubo, \nAtu gom lan lakge.(2x)\n\n2. Atu gom nam lakbo I sijiu. \nHalleluyah, a piu tu thuan bamne. \nAtu rankhaibo se. (2x)\n\nMaikiam phungjiu kasa daobo ga, \nTazai seniu atu rankhai. \nManbo ram ga lungra. (2x)\n\n3. Amanbo ga I di lung dasai, \nKadih chariubo tu phuijiu bamne. \nI lungbo ramtuse. (2x)\n\nSigase mikdui luang lan lage, \nA Rapiu niu atu luangne. \nSailam maning lak ge. (2x)\n\n4.A Rapiu tu maningjiu huibam; \nHiupuina naih kadih ramna dasai; \nApiu nai lung bamne. (2x)\n\nPakan rihga atu khai lujiu. \nJordon giudui kasuak bamdi. \nAtu luangken khai ne. (2x)",
    "Translation": "(Faith on Calvary)",
    "Category": "Aspiration for Heaven "
  },
  {
    "ID": 99,
    "Title": "HAWANGNGE, KADIH RINGBO",
    "Key": "AB",
    "Time signature": "4/4",
    "Lyrics": "1. Hawangnge, kadih ringbo, tinggen ramse nade, \nI niu huijiu phui bamme, wangtang rabo ramtu. \nKadih tamiu bamliu di, Pakendibo ramse. \nNawangnge, Immanuel namdih wibose.\n\n2. He! Jesu natu khuanne, Lungsamai dui di ye. \nKadih ga chariubo hai, tinggen lam wi leng nge. \nChariubo kadih ga chariudi Napen gasu. \nKendibo Immanuel, a Rapiu luangbam.\n\n3. Tinggen ladjan thiupiu niu, lungsabo don gasu. \nChariujiu kapbo nuira, pikhaine, tinggen lam. \nNgao sune, napen gasu, tinggen ram wibo se. \nNaimik kuimakbo ramme, tamiubo di ha.\n\n4. Naopoupui-Naopoupiu lun ngaonibo kum I di. \nNgao ni ye, namdih se nai lungsapiu Tingwang lun. \nLurabo wangh pirun suang, maning kung nge pibo. \nAleng paken dithubo, Milipoi si ye.\n\n5. Tinggen Wang lungsasipiu kadih pi mathak khai, \nLung chariubo dao liudi, aman khai lan sune, \nThuankiulo, a Rapiu se di kachangbo wang nge. \nAleng pipad khai mide, Salem namdih se.",
    "Translation": "(Life lessen on earth)",
    "Category": "Aspiration for Heaven "
  },
  {
    "ID": 100,
    "Title": "KADIHMAI DUNG RINGLAN RALENG",
    "Key": "E",
    "Time signature": "2/4",
    "Lyrics": "1. Kadihmai dung ringlan raleng, \nSingchai rihga Pah niu shaikhai. \nSao bidi Patu lumak maidung, \nKahuibo nai chariubo ramga bam sune.\n\n(Chorus)\nMatha chunwibo ram\nDedao su niu wangtang ralo?\n\n2. Parim wibo rapen ramme, \nBenjiu bamme, tinggen ramse. \nTinggen mazadung niu thuankiujiu. \nJehovah nai tingtheng tingtheng kui lan lakge.\n\n3. Haijiu wibo ram ga ngutra,\nA Rapiu atu jukhailo. \nHaibo dih ga chariu bam liudi, \nNalungsa niu chariubo hina I ngam ne.\n\n4. Rapiu niu bambo wan gase, \nKati-kadi ladjan thiune.\nTaten samai nai maji makmai, \nA Rapiu Jesu tu phui ngam lakjiu kapne.",
    "Translation": "(Life to renew)",
    "Category": "Aspiration for Heaven "
  },
  {
    "ID": 101,
    "Title": "NAIMIK KIUMAK ZION NAMDIH",
    "Key": "G",
    "Time signature": "4/4",
    "Lyrics": "1. Naimik kiumak Zion namdih, \nHuijiu phuibam kapjiu tingmik machang. \nKungbo phai benjiu chawang niu rankhai; \nAlengdi chabam seram ga bamme.\n\n(Chorus)\nManing bamme, maning bamme. \nPabam kawibo suangdi withubo. \nLungsakhai Piu Khrista lun wibose, \nNgai ni ye, alung chariubo saora.\n\n2. Gukhaibo din ngamlakbo ram. \nTajai pen niu liukhaide, sibo ram; \nAhiuna niu charam wibo phuibam. \nKadih ram hai kui sangjing rabo we.\n\n3. Kungbo rankhaimai lungbo ram. \nWangtang makra alung magenthiu we. \nAtu piulo, Hiuna niu majanglo. \nChawang lung bambo ram tu maning nge.",
    "Translation": "(Ever bright Zion)",
    "Category": "Aspiration for Heaven "
  },
  {
    "ID": 102,
    "Title": "RANKHAIBO PIU DEGA BAMLO",
    "Key": "D",
    "Time signature": "4/4",
    "Lyrics": "1. Rankhaibo piu dega bamlo? \nNakhuan I chiu ni ye. \nNatu ngaojiu mpao ni ye, \nNasai I sui bamne.\n\n(Chorus)\nTamiubo nai hiambo niu, \nMaipum tan haye.\nMagenthiubo niu suibam; \nNakhuga bamni ye. (2x)\n\n2. Alung chariujiu I kapbam, \nAsuanghajiu bamme. \nDavid nai rengdise nang nge. \nHe! dega bam milo.\n\n3. Anah yo, wanglo chiu kubo; \nKhuanse I chiu lujiu, \nNatu maning bam chariujiu, \nAten aman ni ye.",
    "Translation": "(Where art Thou Redeemer)",
    "Category": "Aspiration for Heaven "
  },
  {
    "ID": 103,
    "Title": "KADIH HAI NCHUN KUM TAMIU",
    "Key": "GB",
    "Time signature": "4/4",
    "Lyrics": "1. Kadih hai nchun kum tamiu wang nge, a Rapiu; \nPabam machangna ga phui khaijiu. \nKapbo siniu magenthiu chariubo khuan siniu, \nTamiu wang nge, kadih riga hai.\n\n(Chorus)\nDe bonai tinggen ga mathajiu wangbam ralo? \nTingtheng amanrabo ram gase. \nAgimanaijiu matha saomakbo ram gase, \nWang tangra I nkhuan lulakge.\n\n2. Delam pak khailujiu delam mbaikhai ralo? \nI dupkhairabo bamse Nang nge. \nNchundi nendi a Rapiu nang wangbo ga; \nAtu lusu khailo, a Rapiu.\n\n3. A Rapiu Jesu niu kaden khaibo tinggen ram;\nChamai mun siniu din ngam lak ge. \nKadih nai singbang hina sidi pabiu benne. \nPiubon hina niu pabiu pi ye.\n\n4. Tinggen dih wibo karingbo singbang sung gase, \nRankhai mibo maihina seniu, \nTingwang tu thuankiujiu mathabo lui thiu bamme. \nPah ken di milo, Halleluyah.",
    "Translation": "(Darkening like night)",
    "Category": "Aspiration for Heaven "
  },
  {
    "ID": 104,
    "Title": "NKHUAN BAMME ZION NAMSAN WI",
    "Key": "B",
    "Time signature": "2/4",
    "Lyrics": "1. Nkhuan bamme Zion namsan wi; \nChawang kendibo tinggen. \nI maningjiu machun bamme, \nKadih chariubo saojiu.\n\n(Chorus)\nHe! namsan wibo benbo ram. \nChawang ramwibo ngao niye. \nSaomakjiu akhuga bamlo, \nSaomakjiu atu majanglo.\n\n2. Napi rihga lem kajit bambo, \nTen chariuboram gasu. \nShaibo luangbut ga I bamme. \nTingtheng ringbo ram zuanjiu.\n\n3. Ringbo piu nang kadih tu phuilo, \nChariubo muang niu gombam. \nKadih chariu maningjiu kap; \nChawang dihga mathane.\n\n4. Atu gukhailo, He! a Rapiu, \nShaibo naisai mathara. \nLungsa siniu masan khailo. \nZion ramtu zuan sukhe.",
    "Translation": "(Awaiting the beautiful Zion)",
    "Category": "Aspiration for Heaven "
  },
  {
    "ID": 105,
    "Title": "HAI KADIH CHARIUBO RAMGA HAI",
    "Key": "F",
    "Time signature": "3/4",
    "Lyrics": "1. Hai kadih chariubo ramga hai, a Rapiu, \nChariu, chunsajiu bam. \nKahiambo muang tamiubo ga I bamniu we. \nNpui tamiubo luthon khailo.\n\n(Chorus)\nKadih ramga hai kawibo bam suma? \nKadih ramga hai kawibo ha; \nRapiu khu matha kawibo bam. \nSiram wibo ga I wangtang sune.\n\n2. Kendibo tingmik wangtang raleng machunne. \nManing ngamlakjiu bam. \nI tadrabo ramtu machunjiu I hui ye. \nManingjiu, machunjiu khuan lulak.\n\n3. Kadih ringting hai loilujiu hami liudi. \nNalad ra halan lak \nAchunsajiu tinggen tu maningjiu hui ye, \nLuangwang khailo, chiubo atu.\n\n4. Tinggen ram zuantad ne aringting loibo nai; \nLem tadne tinggen lam. \nSibo ramwibo ga I wangtangbo nai sai, \nMatha lui thiu chamne siram ga.",
    "Translation": "(In this land of troubles)",
    "Category": "Aspiration for Heaven "
  },
  {
    "ID": 106,
    "Title": "RINGBO NPUI RAPIU KHUGA",
    "Key": "F",
    "Time signature": "4/4",
    "Lyrics": "1. Ringbo npui Rapiu khuga, \nLungsajiu natu khon bamme. \nNatu kuwe, pawan hade; \nWang maidung tu lukhai sune.\n\n(Chorus)\nHe! delamlo tingggen ramse? \nLemsijiu I lemtad lusai. \nI wadaodi malan lakge. \nNaikhat I wangtang mi sune.\n\n2. I maningbo ram wibo bam; \nDebo nai niu wangtang ralo? \nTingtheng Zion ram wiboga,\nThuanjiu bamne, tingtheng jengjiu.\n\n3. Khrista lupuk min majin bam. \nGerabo leng Khrista wangne. \nPawan hade, kiuji sune. \nNang kadenlo, pawang hade.\n\n4. Phuilo, Calvary singchai ga, \nPapum tu se matha pikhai, \nNuan phungbo aleng jeng ganiu, \nChariu khenghjiu jai luang khai ye.",
    "Translation": "(The way of life in the Lord)",
    "Category": "Aspiration for Heaven "
  },
  {
    "ID": 107,
    "Title": "THUANBO LUI THIUNE, ATING LOIBO NŒëŒô",
    "Key": "E",
    "Time signature": "2/4",
    "Lyrics": "1. Thuanbo lui thiu ne, ating loibo nai; \nTangjiu naleng pakendibo.\nSikamlak maileng kapbo niu. \nChariu bamdi khenghlo, Chawang suangga. \n\n(Chorus)\nI ngao ne, ating loibo nai; \nPalep machang raokhaibo nuan mai rihga. \nNalungsa niu alung chariu makge.\n\n2. Eden tingjingbo ga nahmai kum kap. \nNaram wibo I tang dasai, \nA nuan hai kabun suang ka ne. \nChawang Immanuel lungbo ramga.\n\n3. Lungsa gu kasanbo ramse phuilo. \nPating pawan naimik kasan. \nHiupuina lung pilon khailo. \nMaisuang habo tingben patkhai lanlo.",
    "Translation": "(I shall sing a song of prraise)",
    "Category": "Aspiration for Heaven "
  },
  {
    "ID": 108,
    "Title": "HE! A RAPIU I LUNG MAGENTHIU",
    "Key": "BB",
    "Time signature": "2/4",
    "Lyrics": "1. He! a Rapiu I lung magenthiu, \nKasabo niu kam mariu bam;\nKapjiu hui tamiubo ram ga, \nKapbo mikdui luangjiu I phiuwang.\n\n(Chorus)\nHe! a Rapiu I chariubo hina, \nNaben ga I pikhai kamde.\nLung chariubo mathak khaipiu. \nAtudi pi matha khai lanlo.\n\n2. A Rapiu alung manon raleng.\nNang makjiu mathara lengha. \nSao khuga I zuanwang ralo? \nNang nge, atu matha khairabo.\n\n3. Chariubo niu kamuang kum tamiu. \nDavid leng karingbo Nang nge. \nMagenthiu mai atu lulo; \nNuan kaphung mainah I zuanwang nge.\n\n4. Dadao Canan ramluang ga lungjiu, \nLung magenthiu mai nahdung niu \nNatu thuanjiu matha bamra. \nAchunwi kachangbo se Nang nge.",
    "Translation": "(Oh! Lord I am in distress)",
    "Category": "Aspiration for Heaven "
  },
  {
    "ID": 109,
    "Title": "KAPJIU KAHUIBO NAI LUNG CHARIUBO HA",
    "Key": "EB",
    "Time signature": "4/4",
    "Lyrics": "1. Kapjiu kahuibo nai lung chariubo hade: \nTinggen Salem namdih ga lung maidung. \nKasa ri tu ngamjiu shaibo bam lanlakge.\nHe! thuanbo lui thiu bamne. Thuanbo lui thiu bamne. \nKasa ri tu ngamjiu, (2x)\nShaibo bam lan lakge. He! thuanbo lui thiu bamne.\n\n2. Haibo dih I phuijiu, chariubo niu gom bam. \nMagenthiu mai nahdung huijiu bamme. \nMathabo tingmik se hawang kalang sude. \nAmanbo ram tu maning. Manbo ram tu maning.\nMathabo tingmik se, (2x)\nHawang kalang sude. Amanbo ram tu maning,\n\n3. He! Nazai pen niu tinggen ram ga I ngutne. \nDuidi genlam kungmai machang bam. \nSiga majang ngut khailo, masan maidungga. \nHe! I bam aruang ni ye, I bam aruang niye. \nSiga majang khailo. (2x)\nMasan maidung khuga. He! I bam aruang niye.\n\n4. Salem nam wibo ga, I wang kalang niye. \nTinggen masan mai nai rankhai maidung. \nChawang bamga kalen kin thiujiu chalui thiu. \nHe! Halleluyah tiujiu, Halleluyah tiujiu. \nChawang bam ga kalen, (2x)\nKinthiujiu chalui thiu. He! Halleluyah tiujiu.",
    "Translation": "(No more weeping and worry)",
    "Category": "Aspiration for Heaven "
  },
  {
    "ID": 110,
    "Title": "PAPIU, PANAH, MASANBO HIUPUINA",
    "Key": "C",
    "Time signature": "4/4",
    "Lyrics": "1. Pabam machang I mazuan khaijiu, \nTamiubo niu gomjiu chunsabo ramme.\n\n(Chorus)\nPapiu, panah, masanbo hiupuina, \nJukhailo, nang niu lungsa khai mai nahtu, \nKahiambo bam gasu jupad khailo.\n\n2. Nkhuan lulak akamai dungtu, \nI maningjiu bamme, ngaodao lanra leng.\n\n3. Tinggen namdih tu I mazuanjiu,\nChalui khuan nai nchom khuan niu kangimme.\n\n4. Maning soumak tinggen dih wi, \nThuanbo lui khuan wot niu I kalungsi ye.\n\n5. Kadih ga magenthiubo saomak. \nHe! dedao niu magenthiubo ha ralo?\n\n6. Chariu khengh ngam lakge, a Rapiu, \nAtu nkha khailo, Nang niu lungsajiu.\n\n7. Takum wangbo tu nkhuan lulak. \nTakum wan wangtangjiu Khrista tu thuanra.",
    "Translation": "(The Trinity)",
    "Category": "Aspiration for Heaven "
  },
  {
    "ID": 111,
    "Title": "MANING NGE TINGTHENG RAM TU",
    "Key": " C",
    "Time signature": "2/4",
    "Lyrics": "1. I maning nge, tingtheng ramtu: \nKuilan makbo kachia namdih wibose; \nNaimikbiu suang tinggen dih benne. \nI ngao ni ye, tinggen maidung, \nLungbo ram tuse.\n\n2. Maidung tingen zuanbo pui se; \nSuitad makrabo leng alung manang nge. \nNuan kaphungbo niu pumtan hajiu. \nTinggen Canan ram kendibo \nNgaomakra chariu.\n\n3. A Rapiu Hiupuina makjiu, \nKadih gasu saoniu wangtang luralo? \nHiupuina hakhaibo kadihga, \nA Rapiu malum maidungtu,\nHiambo niu namme.\n\n4. Malum maidung tinggen ramga, \nNaimikbiu suangdi paliu ben bam sune. \nKadih ga chariubo saodiakjiu, \nMathabo charapen kumjiu, \nKui makjiu penne.\n\n5. I wang lungne, tinggen ramga, \nTingtheng jeng kuilan makjiu mathak bamne. \nApiu niu damkhaibo Salem ga, \nAliu mathiuna lung bamne. \nChariubo hajiu.",
    "Translation": "(Longing for eternal)",
    "Category": "Aspiration for Heaven "
  },
  {
    "ID": 112,
    "Title": "SINGGIU GEN WIBO",
    "Key": "C",
    "Time signature": "2/4",
    "Lyrics": "1. Singgiu gen wibo ramga I wangsai, \nLungchariubo bamlan lakge. \nKadih chariubo tu maning lakge; \nChunwi mathajiu lung sune.\n\n(Chorus)\nMathabo tingmik saolan makjiu, \nAliu wangpiu jan tu, \nThuankiu jiu chalui thiu bamne.\n\n2. Tinggen ram wibo ga akamai niu, \nAliu tu wangra khuan bamme. \nThingna kumjiu I di lemsi lusai, \nLemtad mine, salem ramga.\n\n3. I di sibo ram witu ngao ni ye. \nChahiu-chagan rilam bammai, \nRapiu tu thuankiu jiu chalui thiu bam. \nSibo ruangga I bamni ye.\n\n4. Kadih chariubo ramtu saodiakjiu, \nRapen niu wibo ram gase, \nTinggen mazadung nai I rontadjiu, \nSibo ram ga I bam sune.",
    "Translation": "(The beautiful bank)",
    "Category": "Aspiration for Heaven "
  },
  {
    "ID": 113,
    "Title": "MOSI NIU CANAN RAM ZUANNE",
    "Key": "E",
    "Time signature": "4/4",
    "Lyrics": "1. Daa wan Mosi niu Canan ram zuanne. \nMadu ngam mak Tingwang ladse phungjiu; \nCanan ram nai Pakendibo tu se ngao,\nManing lanjiu kapni makjiu ma?\n\n(Chorus)\nI niu Canan ram wibo tuse, \nApumtan niu wangtang lulakge. \nKaraidao Jehovah zai niu jukhai. \nCanan ga wibo hina ngao sune.\n\n2. Cana ram aben se ganbiu kumme. \nJukhai Mosi majang wangtang raleng. \nJordon giu gen lamse saokhai diak makjiu, \nLungsa maidung tu juken padkhai.\n\n3. Achun wibo ramtuse maningjiu, \nChawang ram wibo tingtheng lungbo ram; \nSiga wangdasai charam wibo lungga, \nMaihina charapen kum penne.\n\n4. Canan rapen nai nambam wibo ga, \nJukhai Mosi niu karingthen lungra. \nMalum maidung salem kasan tu thuanne. \nManing khaijiu kapni makjiu ma?",
    "Translation": "(Moses towards the Land of Canaan)",
    "Category": "Aspiration for Heaven "
  },
  {
    "ID": 114,
    "Title": "WANGLO, CHAMAINAH DUNG",
    "Key": "AB",
    "Time signature": "2/2",
    "Lyrics": "1. Wanglo, chamainah dung wanglo. \nDamkhaibo Tingwang khuga. \nHaibo chamse ringbo chamme;\nI phungwang nge, wang kinglo. \n\n(Chorus)\nHai ye, kawibo ringbo cham, \nHai ye, Hiupuina ringbo cham. \nTingwang nah Jesu Khrista niu, \nAliu dung leng pi khaiye.\n\n2. Chara-chari khengbo hina, \nThon milo, pakhiangna se.\nSiniu wageng kara ha ye. \nSiniu nang harabo we.\n\n3. Ladjan thiura pating nade. \nMajatjiu lungli sulo. \nKaringbo ting hai loi dasai, \nWangsune, ladjan tingmik.\n\n4. Ladjan thiuga maomak raleng, \nJesu ga ngutbo hai ye. \nHai ye, makjiu kaki ha ye. \nMai ring rabo Jesu we\n\n5. Kiu sune, Chawang Khrista se, \nMazadung sangkai mai nai. \nHiupuina khomwang maduijiu. \nLadjan thiune, mathiu tu.",
    "Translation": "(Come, Ye all People)",
    "Category": "Message"
  },
  {
    "ID": 115,
    "Title": "KADIH PAWAN HAI LOI WANG NGE",
    "Key": "G",
    "Time signature": "6/4",
    "Lyrics": "1. Kadih pawan hai loi wang nge. \nKawibo hinase. \nAleng wi nkiubo ha ye. \nA Rapiu Jesu se makjiu. \nKadih ga wibose masen makge. \nWadaodi salan lakbo Zion ramse aleng nge. \n\n(Chorus)\nAlengra Zion ram (2x)\nAleng nge Paohubo niu kadenkhai Zion ramse.\n\n2. A Rapiu se kumlan sune, \nMasan maidung se nai. \nKadih riga mathiunah niu, \nPakendibo se ngao sune. \nKadih, naimik, chahiu-chagan hade. \nAleng salan lakbo Zion ramse kaden khaide.\n\n3. A Rapiu khuanse chiu dasai, \nShaimi mai ringlanjiu; \nZat hina tu khom madui ne. \nMathiuna tu ladjan thiune, \nMalum maihina dungtu luraleng, \nKuilan makjiu lungrabo Zion ramse aleng nge.\n\n4. Chamai ringrabo ting hade. \nTadkam mide, pawan; \nKaden bamlo, nangdi tuhoi, \nKadih ramwi masen dulo. \nJijiu bambo hiuna naliu sulo. \nPawan, naimik hajiu matha bambo Zion ramga.",
    "Translation": "(Earthly times are ending by)",
    "Category": "Message"
  },
  {
    "ID": 116,
    "Title": "ARINGTING RAPEN KUMBO LUNGGA",
    "Key": "E",
    "Time signature": "2/4",
    "Lyrics": "1. Aringting rapen kumbo lungga. \nI lungbo kadih ramwibo ga. \nGaomakbo milipoina kumjiu, \nRonmeng bamliu we, aringting hai.\n\n(Chorus)\nJesu niu lungsabo khuan siniu, \nAkhuga wanglo, tiujiu ku bamme, \nKubo khuan I niu chiu lan gasu, \nI ringbo ringting lutao lande.\n\n2. I nahmai tiujiu lungbambo wan,\nJesu niu maningbo ten thiumak, \nGaomakbo milipoina kumjiu, \nRonmeng bamliu we, aringting hai.\n\n3. Matthew kariu khat makai tachat ga, \nJesu niu haitiu jiu dinkhai ye. \nPuat rit phung maidung akhu wanglo; \nI niu natu pi mathak khai ne.",
    "Translation": "(Within the flowerly-like life)",
    "Category": "Message"
  },
  {
    "ID": 117,
    "Title": "KADIH KEN HAI WATHENG LAKDE",
    "Key": "G ",
    "Time signature": "4/4",
    "Lyrics": "1. Kadih ken hai watheng lakde, pawan hade. \nHe! tachengsa ga bam maidung se. \nKadih lungchun ga bam maidung yo, \nMari wanglo, Rapiu ga.\n\n(Chorus)\nHe! kadih rapen masen bammai, \nTingtheng jeng amanrabo lengse. \nSaodiaklo maning lan makra, he! Singna, Rapiu ga ramgunjiu bamkhe.\n\n2. Tuhoira wangrabo lunglung tu simakjiu, \nDinbo ladtu wajeng thiumakmai. \nChunrang thiujiu dinbo piumak mai. \nMagenthiubo kheng sune.\n\n3. Kasabo tamiubo ruangga, hey a Rapiu! \nHiuna Masanbo niu thao benlo, \nChengsa hina madupad sune. \nSiga nang shaibo sui ye.",
    "Translation": "(Soon the world will fades)",
    "Category": "Message"
  },
  {
    "ID": 118,
    "Title": "HE! NUAN MAI NANG DEGA BAMLO?",
    "Key": "A",
    "Time signature": "4/4",
    "Lyrics": "1. He! nuan mai nang tuhoi dega bamlo? \nNang karingting pawan bambo lungga, \nKadih rapen wibo ga lung lujiu, \nSiji niu shaibo ga jukhai sune.\n\n(Chorus)\nNang mana sanra ye; \nPawan bambo lungga. \nHami maitu gukhaira khuan bamme. \nTuhoi majatjiu Pakhu wang sulo; \nNa nuan dung hinase kuak khai sune.\n\n2. He! nuan maidung tuhoi pawan bamga, \nLungli sulo, pawan hami sune. \nNahiuna singting tu lungsa ye sai; \nSuannai chiujiu pawan dak bam talo.\n\n3. Tuhoi wan hai rankhiabo pawan ne \nGukhaibo wan ga nang lukhai lakma? \nGukhai raleng tuhoi khuanjiu bamme. \nHe! nuan mai Jesu khuga wang sulo.",
    "Translation": "(Oh! Sinner where are you?)",
    "Category": "Message"
  },
  {
    "ID": 119,
    "Title": "TINGWANG NIU HAI TIUJIU DINKHAI YE",
    "Key": "G",
    "Time signature": "4/4",
    "Lyrics": "1. Tingwang niu hai tiujiu dinkhai ye; \nA maidung khuga aki thiu khaine, \nSichiujiu paliu ruang ga I lungne. \nPaliu rawang thiune.\n\n(Chorus)\nChara dung charawang nge, Rapiu.\nAgi ngjangbo wang. \nPatu malum lumai hina niu. \nTingtheng ringbo lune.\n\n2. Kadih ga chunrang thiujiu bammai, \nKadih gu winiu natu ran lulak, \nKashaibo tingmik niu nammi makga, \nJesu khu wang lulo.\n\n3. Sadom nai Gomarra ken kumjiu; \nRapiu tu simak jiu lungbam maidung, \nLungniu sune, pah wang lanbo naisai, \nTuhoi wangkhai sulo.\n\n4. Satan gu ngam niu kadih phui bam. \nSiga kahakjiu lungbam maidung yo. \nNapum, nahiuna kamshatjiu bammai, \nTuhoi malan wanglo.",
    "Translation": "(God says so)",
    "Category": "Message"
  },
  {
    "ID": 120,
    "Title": "KADIH RIGA HIUNA KHOMBO NGAM",
    "Key": "E",
    "Time signature": "4/4",
    "Lyrics": "1. Kadih riga chariu jiu hiuna khom maidung, \nTinggen ram ga pabiu benne. \nPa pirun naimik suang benne.\nTamiu lanmakbo ram gase.\n\n(Chorus)\nKachia namdi tangra nade, \nLungsa maidung. \nSibo ram ga wangtang dasai, \nNuan hinase bamlan lakge.\n\n2. Tinggen ram ga kawibo bambo hinase. \nSibo wise din ngam lakge. \nNuan hina se ngamkam mide. \nSibo ram wibo ga lungne.\n\n3. Tinggen ram ga kawibo hinase ngao ne. \nNaikhat aliu adao lanne. \nSalam thiujiu ramna lanlak, \nKaringbo singbang sung gase.\n\n4. Rapiu niu aliu bamleng kaden khaibo se. \nPathen-padiat dinsi lakge. \nWahina kam kasan lande; \nKaguangbo hina thon mide.",
    "Translation": "(The mission on earth)",
    "Category": "Message"
  },
  {
    "ID": 121,
    "Title": "PAWAN NIU TADBAM GA",
    "Key": "E",
    "Time signature": "2/2",
    "Lyrics": "1. Pawan niu tadui luangbo kum tadbam; \nNaringting di duiluang kum tad bamme. \nPawan wibo naleng pikhaibo ga, \nNarawang tu adaora kadenlo.\n\n2. Pawan tu maidi kulan ngam lakge. \nSuannai-naanai leng dak khai lan talo. \nTuhoi haise naleng pawan side. \nNarawang tu adaora kadenlo.\n\n3. Karaiting Noah niu kadenbo kum. \nNangdi kaden sijiu nkhuan bamlo. \nPaniu natu nkhuanjiu kubam ga; \nNarawang tu adaora kadenlo.\n\n4. Kadih ga chara kakeng haisera, \nNaikhat lungsa, naikhat shai mareng mi. \nTingwang lungsiat sera tingtheng jeng nge. \nNarawang tu adaora kadenlo.",
    "Translation": "(As the time flows)",
    "Category": "Message"
  },
  {
    "ID": 122,
    "Title": "HAIBO DIH TAMIUBO RONNA YE",
    "Key": "E",
    "Time signature": "4/2",
    "Lyrics": "1. Haibo dih tamiubo ronna ye. \nKadih gara kawibo wadi ngaomak \nHe! a Rapiu nangbiu benbo se pikiu khailo.\n\n(Chorus)\nMathakrabo bam ha kadih ga. \nTinggen tu machunjiu, \nKhuan bamkhe, lungsa maidung.\n\n2. Kadih ten leng niu maran talo; \nHiuna ten ga lung ngut bam mai donwi ye. \nRapiu niu haibo ladrian hina 'liuga dinkhai.\n\n3. Nuan gu potrit phungjiu bam maidung. \nI niu mathak khaine, akhu wangmai tu. \nLungsa maidung Rapiu khuga wanglo, kha khaira,\n\n4. Lungsa maidung jitheng bam talo; \nTuhoi naleng pawan wiga kadenlo. \nMalan wanglo, Rapiu wangrabo wan naa mide.",
    "Translation": "(This world is of darkness alone)",
    "Category": "Message"
  },
  {
    "ID": 123,
    "Title": "NAIKHAT JESU NIU ZAT HINA TU KHOM WANGNE",
    "Key": "F",
    "Time signature": "4/4",
    "Lyrics": "1. Naikhat Jesu niu zat hina tu khom wangne. \nKawimai nai kasamai tu kada sune. \nKhangsia maitu wide tiujiu dinpadbo ga; \nSebo dung ruang gase nangdi wangjao suma?\n\n(Chorus)\nMasan maidung matha lui thiusai, \nMikdui luangjiu khangsia kap sune. \nMalum maidung niu ringbo duise sak dasai, \nMalum makmai charijiu tadui kheng sune.\n\n2. Pawan tang dasai I, I di tadne, tinggen lam. \nKadih ga tenkhaibo tathonse lu sune. \nMalum maidung niu ringbo pirun run dasai, \nMalum maidung niu ringbo pirun rundasai, \nSibo dung ruang gase nangdi wangjao suma?\n\n3. Rapiu gu ladjan tingmik naikhat wang sune. \nRankhaibo wan se tad duaklan ngamlak sune. \nKhangsia mainiu chami zai ga tadbo wan ga, \nSibo dung ruang gase nangdi wang jao suma?\n\n4. Pamou habo Tingwang Nah Jesu shaibo se, \nNuan phungbo aleng nge, chiujiu I lukhaide. \nGukhai maidung tu khom aruangne, tinggen ga. \nSibo dung ruang gase nangdi wangjao suma?",
    "Translation": "(Jesus shall gather all nation)",
    "Category": "Message"
  },
  {
    "ID": 124,
    "Title": "SINGNAMAI NANG CHAP BAM PHUI MUILO",
    "Key": "A",
    "Time signature": "4/4",
    "Lyrics": "1. Singnahmai nang chap bam phui muilo. \nNagu malee dega sao ralo? \nMake marajiu Masan mai madui dasai; \nSingnahmai nang delam zuan ralo?\n\n(Chorus)\nTing-kadih hai hami dasaira; \nNang chap bam se maji lusu ma? \nTensi nai tathon nang ngao suma singnahmai?\nRapiu chunwi nang ngaolu suma?\n\n2. Khrista makjiu mathabo ha ye.\nNagu wi se Rapiu leng pilo; \nKadihri lungwi niu Rapiu tu phiu dou lak. \nKadih gu wi niu mathabo ha.\n\n3. Nang chap bamse phui masan lulo; \nNaringting wibo wan ha misai. \nNagu wi se niu kaloibo thiumi sune. \nNang chap bam phui muilo, singnahmai.",
    "Translation": "(Brethren, look carefully)",
    "Category": "Message"
  },
  {
    "ID": 125,
    "Title": "TINGGEN GU ARIAK GASE",
    "Key": "E",
    "Time signature": "4/4",
    "Lyrics": "1. He! lungsa maidung Hiuna khomlo; \nRapiu Khrista siniu thoidam pine.\n\n(Chorus)\nTinggen gu ariak gase, \nAjan raokhai mide. \nTinggen dih wi sera din ngam lakge.\n\n2. He! Lungsa maidung Hiuna khomlo; \nHiuna khom mai sera sanwi mai ye.\n\n3. Malum mai lengra npui di ye. \nMalum makmai leng Khrista pui siam me.\n\n4. Haibo kadih chariubo ramga.\nMatha-malabo gu I ngao makge.",
    "Translation": "(In the book of Heaven)",
    "Category": "Message"
  },
  {
    "ID": 126,
    "Title": "KARINGTING TAMIU GA TADBAM GA",
    "Key": "G",
    "Time signature": "4/4",
    "Lyrics": "1. Karingting tamiu ga tadbam ga, \nNai machang kahiambo wang saomak; \nMathajiu thuankiu jiu Tingwang tu maningjiu kap. \nTuhoira thoidam kheng loide. \n\n{Matha ra suikhai lo. (2x)}\nManingjiu Tingwang tu sen sukhe.\n\n2. Babylon vang thiujiu bam maidung, \nKapjiu Zion tu phuijiu bamme. \nLungsa maidung tu saodiakjiu kapbam maidungtu, \nPaliu tu Jehovah jukhai. \n\n{Mathabo Zion lui. (2x)}\nThiulo, Tingwang tu thuankiu sukhe.\n\n3. Ahiupuina nalung kim makma? \nNuan phungjiu shairabo luang rihga; \nTingwang pumtan niu jukhai khelo; nalungsa niu, \nTamiubo ten tu saodiak ne. \n\n{Tamiubo pi halo. (2x)}\nTingwang tu aliu thuankiu sukhe.",
    "Translation": "(While walking in the ways of darkness)",
    "Category": "Prayer"
  },
  {
    "ID": 127,
    "Title": "HIAMBO KARENG HANGGA I TAD BAM",
    "Key": "A ",
    "Time signature": "4/4",
    "Lyrics": "1. Hiambo kareng hangga I tadbam ga. \nSigase mathabo pui phiu bam ga. \nShaibo giugen gase Pakhuan chiujiu. \nPingbo niu alung chariu ye.\n\n(Chorus)\nHe! Jesu atu phuikiu khailo;\nA Rapiu, pui maojiu mengtad bamme.\n\n2. Nuan tenbo gu sera shaibo haide. \nI niu shaibo giugen kenpad ngam mak, \nTiudi pui kaki ha ye, a Rapiu; \nRankhaipiu natu maning nge.\n\n3. Takum haitheng natu phut khai lujiu, \nPawan machang lungsajiu jukhailo. \nPabam machang naronna ye, Tingwang, \nKadih ga thuanbo thiu milo.",
    "Translation": "(Traveling by the gate of temptation)",
    "Category": "Prayer"
  },
  {
    "ID": 128,
    "Title": "TINGWANG KATANA NGAMBO PIU",
    "Key": "Ab",
    "Time signature": "4/4",
    "Lyrics": "1. Tingwang katana ngambo Piu, \nAlung tamiubo pi benlo. \nHiuna Masanbo dui luangkhai: \nKapjiu kahui bambo ga hai.\n\n(Chorus)\nTinggen Hiuna Masanbo. \nMalum makmai lungchun tu, \nNuan niu phuibo lungse, \nChami niu ru thon khailo.\n\n2. Kadih gu cheng tu maninglak. \nRapiu shaibo tang lukhaijiu, \nKaraidao ringbo maidung nai, \nTingthengjiu mathabo ngao ne.\n\n3. Israel mai niu chalad thiu jiu, \nTenjiu bam a Rapiu rihga. \nEgypt ga bambo maningsai, \nRamjing ga maihina shaine.\n\n4. Lungsa khailo, Rapiu Jesu \nRingrabo npui pikhailo. \nRapiu ten maningjiu tenbam \nHe! lungsa khailo a Rapiu.",
    "Translation": "(God of Almighty)",
    "Category": "Prayer"
  },
  {
    "ID": 129,
    "Title": "TINGWANG NIU ALIUTU LUNGSAJIU KUBAM",
    "Key": "F",
    "Time signature": "2/4",
    "Lyrics": "1. Tingwang niu aliutu lungsajiu kubam; \nAliu Paten tenjiu bamra leng. \nJukhailo, nang niu rankhai maitu; \nAliu natu maningjiu kahumme.\n\n(Chorus)\nHe! Rapiu natu thuan bamme.\nNamaidung niu natu ku bamme.\nChiukhailo, namai niu kubo khuan. \nTingtheng, tingthengjiu natu kahum ne.\n\n2. Nang niu lungsabo aliu chabon dungtu, \nNkha khaira leng khuanjiu bamme. \nTamiubo dihga aliu bamthen. \nKhakhaira leng maningjiu kahumme.\n\n3. Ping mane, kungbo asingnah maidung yo. \nTenlo, khenglo, Pah niu kha khaine. \nChawan ramliang kumme, 'liu ringting. \nTadmibo wan se malan wang lakge.",
    "Translation": "(God is calling us with love)",
    "Category": "Prayer"
  },
  {
    "ID": 130,
    "Title": "RINGBAM THEN MATHA ARUANGJIU",
    "Key": "E",
    "Time signature": "4/4",
    "Lyrics": "1. Ringbam then matha aruangjiu, \nBamliudi tinggen wang dasai; \nKapjiu ramnabo bam lak ge. \nManing nge, ramna makbo ram.\n\n(Chorus)\nRankhaibo bam wangtang dasai, \nKadihga chariumai nahdung. \nTingtheng chawang bam tu khuanjiu: \nHe! dedao niu bam cham ralo?\n\n2. Maning saomakge, Calvary; \nKenpad khe, ramna makbo ram. \nKadi ga ramna bam liudi, \nMathajiu aruanglan sune.\n\n3. Maning saomakge, Rapiu tu, \nChariu khengh sijiu lung maidung. \nPaliu ga njangbo niu phui. \nKuijiu sune, kadih rapen.\n\n4. Kadih ga Rapiu lungsa niu; \nPalungsa niu pakan sungga. \nMatha aruangra jukhaine. \nThuankiubo lui thiu bamra leng.",
    "Translation": "(As long as we live)",
    "Category": "Heaven nature"
  },
  {
    "ID": 131,
    "Title": "I ZUAN WANG NGE, SALEM RAM TUSE",
    "Key": "G",
    "Time signature": "4/4",
    "Lyrics": "1. I zuan wang nge, Salem ram tuse \nMagenthiu makbo ramwibo. \nWangrabo leng ram gun bamme; \nKadih ga kawibo hajiu.\n\n(Chorus)\nMagenthiubo niu khengh lulak, \nI lung bambo kadih ga hai; \nTinggen wangtangbo naronna nge. \nA Rapiu atu phutkhai diak dulo.\n\n2. Tingtheng ringbo singbang sungga se. \nTinggen Masan maidung bamme. \nKahiambo niu asai suijiu. \nAtu mangai dulo, Tingwang.\n\n3. Ringbo Tingwang I zuan wang nge; \nChariubo kamuang niu tamiu. \nTinggen nai kadih kakga hai, \nNang makjiu wangtang lulak ge.\n\n4. Asuang ga shaibo Jordon di nam; \nKaringbo niu ben bambo ram; \nTinggen I wangtang lura leng, \nTingjingpui niu atu luanglo.",
    "Translation": "(Towards Salem)",
    "Category": "Heaven nature"
  },
  {
    "ID": 132,
    "Title": "TAMIU RAMGA LUNGSA MAINIU",
    "Key": "E",
    "Time signature": "2/4",
    "Lyrics": "1. Tamiu ramga lungsa mainiu; \nHe! Jehovah jukhaipiu tu maning nge. \nTinggen pumtan niu chari thiune. \nTingjingpui niu kawi pikhaijiu. \nPaken dibo lui thiu.\n\n(Chorus)\nHe! I bambo ramse tamiubo ramme. \nMalan wanglo zat kathiu hina ga. \nChariubo kheng ngam maidungse. \nRingbo namdih tu wang ngoune.\n\n2. Wangben khailo, chahiu-chagan: \nRankhaibo biuse niu benwang khai lanlo. \nDadao Canan ga jukhaibo kum, \nNang ringbo takhun wibo gase. \nChengsa khiu masanlo.\n\n3. Nangniu lungsa khaibo don ga, \nKadih ringa lung magenthiu bam liudi, \nCharipon piujiu chari thiune.\nCalvary lungsa tu malum mai, \nSatan ritu ngamne.",
    "Translation": "(Here by dear ones)",
    "Category": "Heaven nature"
  },
  {
    "ID": 133,
    "Title": "MASENBO RAM MANING TALAK",
    "Key": "C",
    "Time signature": "2/4",
    "Lyrics": "1. Masenbo ram maning talak, \nChariubo genlam se. \nKaringthen magenthiubo tu, \nMarenne, kapbo ram.\n\n(Chorus)\nKadih magenthiubo hasai, \nKapbo tingmik di hane, \nA Rapiu lun ngaolu dasai, \nManing lakge, kadih tu.\n\n2. Calvary zai kungbo siniu, \nTinggen khamse lekhai. \nSiga ngutlo, ahiupuina; \nPaken dibo ramga.\n\n3. Tamiu jiu kapbo ha dasai, \nJordon giugen lamse. \nKadih magenthiubo kensai,\nKapbo ram maning lak.\n\n4. Dedao suniu wangtang ralo? \nTinggen ram wibo ga. \nKadih tu ramna khai lujiu.\nTadmide, tinggen lam.",
    "Translation": "(The desirable land)",
    "Category": "Heaven nature"
  },
  {
    "ID": 134,
    "Title": "I BAMBO RAM TU NING JIU CHUNSA YE",
    "Key": "G",
    "Time signature": "2/4",
    "Lyrics": "1. I bambo ram tu ningjiu chunsa ye, \nLungni alon marabo ram, \nAlung ga hai rankhaipiu lungsa tu. \nManing bamme, pabam machangna ga.\n\n(Chorus)\nMalan wangne, Rankhaipiu nakhuga; \nLungsajiu athoi hina lukhailo. \nSaomakjiu naten thiujiu lung bamne.\n\n2. Ramnabo hai, Rapiu piha khailo. \nMangai lakge, kakungmai tu. \nAliu lungbo ram charapen kumjiu, \nKuikam mide, kadihri ringting hai,\n\n3. Kapjiu hui ye, Rapiu nang ram tuse. \nLemsi saira I lem mine. \nTingkum sang sang I lem rontad lujiu, \nLemtad mine, Tingwang pam zuanra leng.\n\n4. Malan wanglan lakge, haibo dih ga; \nRapiu tu zuanjiu tad mine. \nNthingna kum akan hai thiu lujiu; \nLemtad ne, tinggen Salem namdih ga.",
    "Translation": "(Compassionate land of mine)",
    "Category": "Heaven nature"
  },
  {
    "ID": 135,
    "Title": "CANAN RAM KASAN ZUANRA LENG",
    "Key": "C",
    "Time signature": "4/2",
    "Lyrics": "1. Canan ram kasan zuanra leng, \nTamiu ram ga mariu; \nTamiubo ga I bam liudi, \nChami puang thaokum khailo, \nAliu suangga thao ben khailo.\n\n(Chorus)\nHe! Rankhaibopiu atu daolo. \nCanan ram wang makra manang. \nChariubo kamuang hangga. \nAchunsajiu ahui bamme.\n\n2. Chariubo ram tatu luangga, \nRingbo duipuak padlo. \nCanan ram zuan mai sakra leng. \nRankhaibopiu tu ngaora; \nKadih ram tu maning lanlak.\n\n3. Asuangga sang-kaimai ngut le. \nCanan ram wibo ga. \nChariubo ram maning lan lak, \nShaibo ramse ken dasai; \nRingbo namdih lam zuan sune.\n\n4. Tinggen ganbiu benbo ramga,\nRankhaipiu tu thuanne. \nKadih magenthiubo halo; \nMathabo luisan thiura. \nSiga bamra I ram gunne",
    "Translation": "(Towards the new Canaan)",
    "Category": "Heaven nature"
  },
  {
    "ID": 136,
    "Title": "MAGENTHIUBO KHENGJIU",
    "Key": "A",
    "Time signature": "4/4",
    "Lyrics": "1. Magenthiubo khengjiu, \nI kapjiu magenthiubo ramga. \nDedao niu ha ralo? \nI niu khuan ngam lak ge;\nDedao niu chariubo haralo? \nRankhaimai wibo ram ga bamra.\n\n(Chorus)\nHe! tingtheng wibo ramga, \nI bam ni ye, I bam ni ye, kawibo ramga. \nChariumai sulo, masan maidung bambo ramga. \nTinggen Milipoi nai bam chamne.\n\n2. Kadih chariubo ram, \nSatan ri tanjiu bambo ramga. \nLungbam leng chabam ha. \nAchunsabo mikdui, \nLuangjiu I maningbo ramwibo. \nMasanbo Hiupuina jukhailo.\n\n3. Mathabo lungsamai, \nTingtheng wibo ram wangtang wide. \nHalleluyah Amen, \nJu ngut khailo, Tingwang: \nTinggen ramwibo gase bamra.\nTinggen Milipoi nai bam chamra.\n\n4. Kadih ga chariujiu, \nKapbo mikduise thud sang khai ne. \nTinggen miria siniu. \nPawan wangtang makga, \nA Rapiu tu nkhuan lu lakge. \nShaijiu ringsu lanrabo ramga.",
    "Translation": "(Enduring the pain)",
    "Category": "Heaven nature"
  },
  {
    "ID": 137,
    "Title": "TU KASAN LUNGSAJIU AMANBO GA",
    "Key": "F",
    "Time signature": "4/4",
    "Lyrics": "1. Tu kasan lungsajiu amanbo ga,\nA Rapiu bam dibo. \nMathabo rapen kawi penbo se, \nKuilan mak rabo leng.\n\n(Chorus)\nAliu maduijiu aman bamne. \nTinggen lam masan mai nahdung nai, \nChariubo ramga kap bambose, \nA Rapiu suangga bennai bamne.\n\n2. I karingbo tinghai loimak thenna. \nAleng kamuang tamiu. \nAmanbo ramse wangtang lu dasai; \nKadih tu maning lak.\n\n3. Sibo namdih amanbo ram zuanjiu, \nKadih tu saodiak ne, \nTuh parim manam wibo manam de. \nHe! dejiu wi gulo.\n\n4. Rankhaipiu zu I wang ngao lu dasai, \nPabam dibo rihga, \nLadjan thiune, rankhaimai mathara; \nHalleluyah, Amen.",
    "Translation": "(Our new heavenly home)",
    "Category": "Heaven nature"
  },
  {
    "ID": 138,
    "Title": "CHARIUBO KAMUANG HANGGA",
    "Key": "E",
    "Time signature": "4/4",
    "Lyrics": "1. Chariubo kamuang hangga, \nI tad mariu bam. \nMatha kawibo hajiu. \nAlung ben makge.\n\n(Chorus)\nHe! kawi janbo tu maning nge. \nAriga ben khailo. \nTamiubo niu atu gom namme. \nWang ben khailo, tingtheng ringra, \nMathabo bam ga luang ngut khailo.\n\n2. Adam raw tamiu lungga, \nBenbo tu maning. \nRankhaibo tajai pen niu, \nI natu zuan wang.\n\n3. Kahuibo khuan niu phui ye.\nZat hina gase. \nHe! Eden naimik kuijiu, \nManing saomak ge.\n\n4. Pasai hiupuina dihga, \nRing nga bam dasai, \nKadih chariu rapen tu, \nManing lan lakge.",
    "Translation": "(Under the cloud of weariness)",
    "Category": "Heaven nature"
  },
  {
    "ID": 139,
    "Title": "RINGNGA DE TUHOIRA",
    "Key": "E",
    "Time signature": "4/4",
    "Lyrics": "1. Lung magenthiubo niu atu gom bam.\nShaibo puiga luang ngut. \nMalummai karingbo lune; \nRankhaibopiu niu kubam.\n\n(Chorus)\nRingnga de, tuhoira aliu dung. \nRankhaipiu lungsa niu tacheng wibo, \nAhiupuina tu rankhai de.\n\n2. Milipoi bambo ram wangtang dasai, \nMathajiu adaone. \nShaibo Jodan kenpad dasai, \nTinggen ga wang bam sune.\n\n3. Mathabo lungchun wibo hinase, \nJesu niu pibo we. \nKadih ring ngabo suang di ye, \nTinggen mathabo dungse.",
    "Translation": "(The joyful moment)",
    "Category": "Heaven nature"
  },
  {
    "ID": 140,
    "Title": "LEMSI SAIRA",
    "Key": "C",
    "Time signature": "2/8",
    "Lyrics": "1. Lemsi saira tingku genlam, \nKamuang nai ganbiu rilam; \nLemsi lusai tinggen ramlam, \nSalem nam ga lemtadne.\nPareng lung ga ringbo dui niu, \nLuangchia bam Param gase. \nKaringbo biuse niu benne, \nNamsan kawibo gase. \n\n(Chorus)\nI maning nge, amanbo ram masanbo apiu ram ga \n{Paken dibo Charapen kum \nRingbo duise Luang bamme. (2x)}\n\n2. Sibo ram ga bam maidung niu,\nKadih ga shaibo loijiu.\nMathiuna Tingwang ramgase, \nMikduise luanglan lakge.\nKabun Kumjiu masan lujiu, \nKadih pon piulan lakge. \nChariubo se Khenglan makjiu. \nJesu naih Lungcham bamne. \n\n3. Tingtheng ringiu Lungsamai nai, \nWibo ram ga bam chamne. \nKadih ga lungbo wan kum jiu. \nManinglak Tinggen ram ga. \nKaraidao I kapbo guse, \nLungsamai nai ngao daone. \nTuh Kadihmai niu Khuan lulak.\nRingbo Singbang hang gase.",
    "Translation": "(If I could Fly)",
    "Category": "Heaven nature"
  },
  {
    "ID": 141,
    "Title": "MAGENTHIUBO RAM SAODIAK JIU",
    "Key": "E",
    "Time signature": "4/4",
    "Lyrics": "1. Magenthiubo bo ram saodiak jiu, \nTinggen Jerusalem gase, \nDedao suniu Wangtang ralo? \nTingtheng wibo ram gase.\n\n(Chorus)\nHe! maning saomak ramna makbo ram-tu. \nRingbo dui luang nge. \nRankhai maidung niu sakjiu, \nTingtheng Ringbo luye.\n\n2. Milipoi niu benbo ramse, \nNaimachang I maning tamak; \nHe! Tingjingpui nang niu wang-jiu, \nNang ramga juwang khailo.\n\n3. Sigase a Rapiu bamme. \nPalun naimik kum-jiu benne. \nAtu benkhai sibo biuniu, \nTingtheng jeng ringbam raleng.",
    "Translation": "(Leaving This World behind)",
    "Category": "Heaven nature"
  },
  {
    "ID": 142,
    "Title": "ALUNG CHARIUBO GA",
    "Key": "E",
    "Time signature": "3/4",
    "Lyrics": "1. Alung chariubo ga.\nA Rapiu kiukhailo, alung ga. \nMagenthiu mai nahleng amanbose pine. \nThuanlo, pajan tuse; \nKadih chariubo ga bam liudi.\n\n(Chorus)\nPaken dibo chamse, \nI dinkam silakge. \nTinggen tara khuan wi; \nKaringbo ting lungga thuan bamne.\n\n2. Kadih Chariubo ga, \nAchun sajiu I kap bam liudi, \nShaibo duise I kenpadsai Nagram wangra. \nAtu sundao sune. \nChariubo mikdui luanglan lakge.\n\n3. Sibo ramga bammai, \nRamna lanrabo cham din makge. \nMasanbo Milipoi nadung tingtheng jiu bam. \nMasanbo Seraphim, \nMaidungse naih thuan kimlak bamne.\n\n4. He! sebo ram wangra, \nKadih Chariubo niu Kham bamme. \nI niu ngaotang lakbo naram pingao khailo. \nCharih tu ngam khaira, \nA Rapiu tu I niu khuan bamme.",
    "Translation": "(When my heart weary)",
    "Category": "Heaven nature"
  },
  {
    "ID": 143,
    "Title": "HE! EDEN KASAN TU MANING",
    "Key": "F",
    "Time signature": "4/4",
    "Lyrics": "1. Kadih Eden ga I bamtheng raoye. \nNai machang suanglam I phui bam,\nTamiubo Kamuang niu atu gom namh. \nKapbo niu I karingting thiu bamme.\n\n(Chorus)\nHe! Eden Kasan tu maning nge. \nTingmik machang malum jiu I phui bamme. \nDah dao aka maidung tadrai lumaise, \nPamna kum nuijiu chalui thiu we.\n\n2. Chunsa kapbo nai I maning khaijiu,\nChariubo genlam bam maise. \nDejiu wilo amaningmai lungbo. \nImmanuel niu Chawang thiu bamme.\n\n3. Ramgun khaira kadihri ga ha ye. \nMikdui luangjiu ramna khaiye. \nEden kasan ga lungbam maidungra. \nKapbo saojiu chalui thiujiu bamme.\n\n4. Maning bamne, Nangram wangtang makthen. \nChariubo tingtheng jiu Khengbam.\nKawibo ram ga atu luang ngutlo. \nI kapbambo hai nuibo thiumilo.",
    "Translation": "(Hoping for the new Eden)",
    "Category": "Heaven nature"
  },
  {
    "ID": 144,
    "Title": "TINGJINGPUI NIU MAJANGLO",
    "Key": "G",
    "Time signature": "2/4",
    "Lyrics": "1. Kadihri ga chariu bamme,Tingpi Tingrun lamse. \nAruang bonai a Rapiu Jesu tu thuanne. \nTachun nchamjiu nalungsiat se thuankiura. \nKadih kapbo piha khailo.\n\n(Chorus)\nTingjingpui niu majang khailo, \nKadih chariubo ga. \nMatha bamniye, he! nang lungsa maidung. \nMainiu mikre bamdi, he, nang kendibo thiumilo.\n\n2. Tacham jaimak mainiu nangpen gasu ringbo lune. \nTazaigu duanse I din masan ngam lakdi: \nTaning ramluang ga wang madui bam maidung tu. \nHe! pimatha khaira wanglo.\n\n3. He! a Rapiu Lung chariubo pibam thengkhai dulo. \nChariubo niu lungsa maidung tu ramna ye. \nTingtheng jeng kadih Chariubo tu saodiakra. \nMaihina lung ga wang khailo.\n\n4. He! kadih chariu jiu kapbo hai pibamtheng dulo, \nA Rapiu niu thoikhaibo kakungbo chamse. \nMaihina lung matha kawibo thiura leng. \nHe! Tingjingpui nang lemwanglo.",
    "Translation": "(Guide me oh! Jehovah)",
    "Category": "Heaven nature"
  },
  {
    "ID": 145,
    "Title": "MANING NGE RAMNA MAKBO",
    "Key": "C",
    "Time signature": "4/4",
    "Lyrics": "1. Maning nge ramna makbo, \nTingwang lungbo ramtu; \nNaimik manuan padde. \nAliu ramna raleng. \nManing nge ramna makbo Zion ram.\n\n(Chorus)\nManing nge Tingwang lungbo, \nRamna makbo namdih. \nA Rapiu nai ringbo singbang, \nSaron wibo penbam.\n\n2. Tinggen Jerusalem ga, \nRingbo dui luang bamme. \nMainiu ngaomakbo ram. \nRingbo singbang sung ga. \nSalem namdih wibo ga luang ngutlo.\n\n3. Dibo kareng lungga se, \nTinggen Milipoi bam. \nNchun Tamiubo nai,\nKapbo guh bamlakge. \nLuang ngut khailo, a Rapiu Salem ga.\n\n4. Dibo namdih chamsera, \nDin ngam ramai ha ye. \nTingwang lungbo ramga, \nMasan maidung bamme. \nA Rapiu ram Zion luang wibo ga.",
    "Translation": "(A Hope For Eternal)",
    "Category": "Heaven nature"
  },
  {
    "ID": 146,
    "Title": "LUNG MAGEN THIUBO BAMLAN LAKGE",
    "Key": "C",
    "Time signature": "4/4",
    "Lyrics": "1. Lung magen thiubo bamlan lakge, \nTinggen ram ga wang dasai.\nKapbo Mikduise thudsang khai sune. \nkabenbo kamunse kuilan lakge, \nTinggen dih ga.\n\n(Chorus)\nRamnarabo leng kanui sukhe. \nChunsa jengsa jiu kapdulo;\nKadih ga ramna bamliudi, \nTinggen ga aruangne.\n\n2. Tinggen dih ga wangtang ludasai, \nNuan naih Satan bamlakge. \nAka maidung tu ramna bamliu dih, \nSalem namdih gasu aruang lanne. \nKapbam dulo.\n\n3. Jesu jan gasu ramna lujiu, \nDetu chunsa bam ralo. \nLungrabo ram Tinggen namdih gase, \nkabenbo sao mak jiu tingtheng lungra, \nRamna sukhe.",
    "Translation": "(There will be no distressness)",
    "Category": "Heaven nature"
  },
  {
    "ID": 147,
    "Title": "KALUNG SIJIU I BAM ŒíŒüŒùŒëŒô",
    "Key": "E",
    "Time signature": "4/4",
    "Lyrics": "1. Kalung sijiu I bam bonai; \nHaibo Kadih hai phutkhai jiu; \nChariubo kamuang niu gomkhai; \nAhiupuina magenthiu bam.\n\n(Chorus)\nHe! atu maluanglo, \nMagen thiubo kamuang hang ga. \nRapiu atu maluang bam sai, \nI kap malan lakge.\n\n2. Matha bambo changan genlam, \nTinggen mai chunkhat thiu bamme.\nI magen thiujiu kap bamme. \nMagen thiubo kamuang hang ga.\n\n3. Ahiupuina magen thiubo, \nHaibo kadih hai saodiak jiu \nTakaina kum jiu lemtad sulo, \nAmanbo namdih wibo ga.\n\n4. Siga chariubo naih kapbo, \nBamlan lakge, Canan ram ga. \nRankhaibopiu majang khaine, \nAmanbo namdi wibo ga.",
    "Translation": "(Grievious day)",
    "Category": "Heaven nature"
  },
  {
    "ID": 148,
    "Title": "TAKUM CHAHIU TAD BAMME",
    "Key": "E",
    "Time signature": "4/4",
    "Lyrics": "1. Takum chahiu tad bamme. \nMathabambo tingmikdi, \nNabiu wibo Kadih rapen se. \nAlung chariubo naih kapbo ronna ye.\n\n(Chorus)\nHe! atingtheng namdih amanbo ga,\nRankhai mainah bambo ram tu maning nge. \nLung chariubo naih kapingbo, \nBamlan lakge, kabenbo ram gase.\n\n2. Mathabo ting nawangde.\nKadih rapen wibose, \nKadih ga mathabo kuimide. \nTingtheng rapen ram wibo tu maning nge.\n\n3. Kadih magen thiubo nai, \nTamiubo niu deng namme. \nKadih ga kapbo nai ahuibo, \nThuandiak jiu Lungsamai naih bam aruangne.\n\n4. Atu gulo a Rapiu; \nMagen kathiubo I ye. \nPui ngut khailo, naram wibo ga. \nMagen thiubo tu I maning lanlakge.",
    "Translation": "(Going by and by)",
    "Category": "Heaven nature"
  },
  {
    "ID": 149,
    "Title": "PATING TADMIBO MAZUAN JIU",
    "Key": "F",
    "Time signature": "4/4",
    "Lyrics": "1. Pating tadmibo mazuan jiu,\nCharapen kuimibo kumme. \nTinggen rapen matha saomakbo.\nKuilanbo dih bamlakge.\n\n(Chorus)\nI maning nge kuilan makbo ram. \nTingwang niu kaden khai bo ramga. \nRankhaimai nahdung bamsao makge. \nMilipoi tu thuan bamlo.\n\n2. Pakendibo ramtu phuisai, \nHaibo di charapen kumme, \nTingtheng ringjiu kuimakbo ram se, \nI maning nge, wangtang ra.\n\n3. Kadih ga mathajiu bammai, \nMagen thiulujiu kap bamme. \nPiringsu lanlo, a piu Tingwang; \nMatha saomakbo pilo.\n\n4. Hiupuina masanbo pen mai, \nAtu saodiak jiu matha bam. \nHe! a Rapiu langkiu khai lanlo. \nNatu I thuanbam raleng.",
    "Translation": "(Beholding the past)",
    "Category": "Heaven nature"
  },
  {
    "ID": 150,
    "Title": "MANING JIU HUIBAM NARAM TU",
    "Key": "D",
    "Time signature": "2/2",
    "Lyrics": "1. Maning jiu huibam naram tu;\nMa nawanglo, Immanuel. \nHiupuina naih Tinggen ramga, \nMathajiu bam chamne.\n\n(Chorus)\nHe! Nangram wibo tuthuanne. \nMaluang ram ga lungbam maidung chariu kheng nge \nHe! nang kendibo ram charapen wibo tu. \nI maning nge naram kawi tuse.\n\n2. He! kadih chariubo ram ga. \nCharapen kuibo kumjiu kui. \nMathabo ram ga wangtang sai, \nBennai jiu bam mine.\n\n3. Hami maidung Jesu jan ga, \nLuangwanglo mathak khai sune. \nTinggen namdih Zion ramtu, \nI phuibam ne, Tingwang.",
    "Translation": "(Longing for the land above)",
    "Category": "Heaven nature"
  },
  {
    "ID": 151,
    "Title": "KADIH RAM GA HE! RANKHAIBOPIU",
    "Key": "C",
    "Time signature": "4/4",
    "Lyrics": "1. Kadih ram ga he! Rankhaibopiu. \nAlung magen thiujiu bamme. \nJukhailo, nangram wibo ga, \nA Rapiu Jesu.\n\n(Chorus)\nShaibo giugen juken khailo, \nKapjiu kahui makbo lamse. \nLungsamai ramna mimai naih, \nMathajiu bam chamne.\n\n2. Chunsabo nai mikdui luangbo niu, \nMagenthiu khengjiu kapbo ram.\nCharapen kumme, kadih hai; \nMathajiu thiune.\n\n3. He! lungsamai Rankhaipiu suangga.\nDinlan lakge, ramnabo cham. \nMilipoi niu kheng khaibo se, \nMathajiu thiune.\n\n4. Ganbiu kumme, Rankhaipiu Jesu. \nNuan niu alung tamiu bamga, \nWangben khailo nabiu siniu; \nI ngao si raleng.",
    "Translation": "(In this world oh! Lord)",
    "Category": "Heaven nature"
  },
  {
    "ID": 152,
    "Title": "HAMILO, KADIH CHARIUBO",
    "Key": "A",
    "Time signature": "4/4",
    "Lyrics": "1. Hamilo, kadih chariubo; \nAkamaih tu ramnabo se. \nThiuniu jiu lung magen thiumai, \nTingtheng amanra malan wanglo. \n\n(Chorus)\nLung magen thiubo bamlakge.\nA Rapiu lungbo ramga se. \nKadih chariu khenglan lakge. \nA hiupuina mathak ra tadlo.\n\n2. Maning bamlo, I wanglan ra; \nPawan naih Pating nawangde. \nKadih mania kali sune, \nZuanlo a Rapiu natu ku we.\n\n3. Aka maidung naih mathajiu, \nZion a Rapiu tu thuankhe. \nA Rapiu atu rankhai jiu, \nluang ngutkhai khelo, tinggen ramga.\n\n4. Kadihri ga lung chariumai. \nZion a Rapiu tu thuanlo, \nPazai siniu khiu masan mai: \nAchun wi ye, tiujiu thuan bamkhe.",
    "Translation": "(Let there be no trouble)",
    "Category": "Heaven nature"
  },
  {
    "ID": 153,
    "Title": "DEJIU KUIJI GULO",
    "Key": "A",
    "Time signature": "4/4",
    "Lyrics": "1. Dejiu kuiji gulo, Aliu lungbambo kadiri hai. \nMathabo rapen kuirabo we. Aliu ramna lengse. \nTingmik kasan benpad lan sude. \nRamna makbo ramtu I maning nge. \n\n(Chorus)\nRamna makbo mainiu dinbo ram ga, \nLungsamai naih mathak bamne. \nAlu luang Piu Khrista. \nRankhaibopiu mathabo suang ga. \nChariubo bam lakge.\n\n2. Kadih piriga hai, magen thiumai kapjiu hui bamdi. \nChariubo genlam aman bamne. Atu gupiu Khrista, \nSai suijiu magen thiukhai maidung. \nSibo ramga allu naih lung bamne.\n\n3. Mathabo rapen naih, Rankhaipiu Khrista lungbo ram se. \nNkhuan jiu naimachang maning nge. \nTinggen masan mai naih, Akamai ramna khaimi maitu: \nDedao niu aruang jiu matharalo.\n\n4. He! asingnah maidung, a Piu ten thiura make maidung, \nPawan se nai machang tad bamme. \nNsuan ganbiu benbo; Wangkiu raleng pating nawang nge \nTaten hai tenloi sai mathak bamne.\n\n5. He! Tingwaang Rankhaipiu: Mathabo rapen wibo nang nge. \nKadih mathabo rapen nang nge. Naju kabenbo ga.\nMathabo hinase lenkhailo. Mathabo Saronpen wibo nang nge.",
    "Translation": "(How fast does it fades)",
    "Category": "Heaven nature"
  },
  {
    "ID": 154,
    "Title": "KADIH RINGBO DUIRIANG LUTTAD JIU",
    "Key": "AB",
    "Time signature": "4/4",
    "Lyrics": "1. Kadih ringbo duiriang luitad bam liudi.\nMasuang lam namdih wibo Canan ram. \nAleng mathabo pirun se luwangde. \nKapjiu kadih ram ga hai bamtheng lakge.\n\n(Chorus)\nTingtheng lakge, kadih magen thiubo. \nKubo khuan tuse, I chiu lujiu. \nChawang bam ga nkhuan lulak jiu kubam, \nLungsamai kubo tingtheng lakge tiu we.\n\n2. I bambo ram duiriang se thengbam liudi. \nJukhaibo Piu ganbiu tu mazuan jiu, \nTinggen masanbo ram wangtang khai sune. \nSiga lungsa maidung ramna lan lakge.\n\n3. I zuanwang mide, tingtheng wibo ram ga. \nMilipoi naih tinggen rapen ram se. \nTinggen rapen kuimakjiu penbo ramme. \nTazai manniu I sibo ram ga gudne.\n\n4. Tinggen ram wibo ga I wangtang dasai, \nSailam chariubo tu maning lakge. \nTingwang niu riatkhaibo ram mathabo ga, \nKuimak jiu tingtheng jeng benjiu bam sune.",
    "Translation": "(Following the Streams of Life)",
    "Category": "Heaven nature"
  },
  {
    "ID": 155,
    "Title": "ALIU KARINGTING HAMI DASAI",
    "Key": "BB",
    "Time signature": "4/4",
    "Lyrics": "1. Aliu karingting hami dasai, \nRankhaibo a Rapiu tu wang ngao sune. \nSiga I mathabo kui lakge. \nPalun Tinggen rapen kumjiu pen bamme. \n\n(Chorus)\nKaringbo Singbang sung ga se, \nTinggen maidung matha bamme. \nAmanjiu bamne, sigase; \nIsrael mai maluangbut ga.\n\n2. Namdih genlam kapjiu hui bamdi. \nSiga lung ka magenthiubo bamliudi; \nCharao ga tazai niu lungsa khai. \nRamna rabo we, hai kadihri gara.\n\n3. Tiujiu tadsu khe Zion nahmai. \nPamaken dibo ram wangtang ra nade. \nTuhoi kapjiu magen thiu bamdi. \nAleng tinggen rapen mathabo penne.\n\n4. Aliu wihbo namdih tang dasai; \nKadih magen thiubo maning lan lakge. \nMilypoi nai Chawang dibo ram. \nMasenbo nai mathabo pikhai piuwe.",
    "Translation": "(Life after death)",
    "Category": "Heaven nature"
  },
  {
    "ID": 156,
    "Title": "MAGEN THIUBO BAMLAN LAKGE",
    "Key": "E",
    "Time signature": "4/4",
    "Lyrics": "1. Magen thiubo bamlan lakge,\nTinggen ram kawibo gase.\nRankhai maidung bambo ramse,\nAliu lungbo dih kum makge.\n\n(Chorus)\nLung magenthiubo niu gom namme. \nChariubo niu taduidi kumjiu. \nMathabolui thiune, Pasuang ga, \nMathajiu sibo ram wangtang sai.\n\n2. Sibo ram kadih kum makge. \nMagen thiubo bamlan lakge. \nJuken khailo, sibo ramlam. \nKawibo hina lura leng.\n\n3. Kadih ga ramnami maidung, \nAtu kuwe, sibo ram lam. \nWibo ram ga wang majadlo. \nPaliu benhuai jiu kubamme.\n\n4. He! a Rapiu Zaise kung nge. \nChariu maidung nangpen gasu, \nWibo ram ga wangbam phuide. \nKadih chariubo saodiak jiu.",
    "Translation": "(There shall be no fatigue)",
    "Category": "Heaven nature"
  },
  {
    "ID": 157,
    "Title": "CHARAPEN PENBO KUMJIU",
    "Key": "C",
    "Time signature": "4/4",
    "Lyrics": "1. Charapen penbo kumjiu, \nRingting di naikhat thiujiu, \nPakak khat penkhai lujiu halan nuangmi. \nRapiu niu pui thiukhai jiu; \nRingbo pui shaibo pui, \nOh! singna nang maning kada lulo.\n\n(Chorus)\nMainahpiu wang dasai, \nNaimik, Chahiu, Chagan di, \nHakam mi sune, make mara dasai. \nTing kadih malai sune, zat hina niu ngaone. \nOh! singna nang maning kada lulo.\n\n2. Mikkhip kak lung ga suniu, \nKadih hai kali mine. \nKhangsia maira chunwi, khangsia chariu ne. \nKhangsia niu taziga bam; khangsia niu chalu ga; \nKhang khattu lu, khang khattu khaidiakne.",
    "Translation": "(Like a Flower)",
    "Category": "Heaven nature"
  },
  {
    "ID": 158,
    "Title": "ZION NAMDIH ZUANTAD BAM GA",
    "Key": "C",
    "Time signature": "4/4",
    "Lyrics": "1. Zion namdih zuantad bam ga, \nNuan ga kiukhai lujiu bamme. \nNang makjiu kadih gahai kap bamme, Rapiu. \nKaraiting gu hiuna niu jukhai lanlo.\n\n(Chorus)\nRamna mibo lungsamai tu, \nManing nge kakung maidung tu. \nRamna makbo Immanuel. \nNamdih tangra maning khailo.\n\n2. Kapbo dihhai pawan thengde. \nKadih gahai ruanmeng tadbam.\nImmanuel, nuan pui ga atu rankhailo. \nHai kadih shai bowe, Jordan ken makthen.\n\n3. Kadih gahai bamcham raleng, \nPawan haye, chariubo niu. \nDebo nailo lungsa mainai matha raleng?\nSibo luang riga matha aruang bamne.",
    "Translation": "(On the way to Zion)",
    "Category": "Heaven nature"
  },
  {
    "ID": 159,
    "Title": "A WANG LUNGBO RAM KAWIBO",
    "Key": "D",
    "Time signature": "4/2",
    "Lyrics": "1. A wang lungbo ram kawibo. \nRankhai maidung matha bambo Salem renglung. \nTinggen mai naih masan maidung lungbamme.\n\n(Chorus)\nHe! {Halleluah (3x)}\nTiujiu Thuanbolui thiu-e, \nTad rai maidung.\n\n2. He! a Rapiu niu khengbo bam. \nCalvary mana wang lanlo, hiupuina leng \nNawang lo, Calvary siangkhaibo bamse.\n\n3. Ahiupuina sega tadlo. \nWang mathalo, a Rapiu niu damkhaibo ga; \nPamnah dung kumjiu kapbo bamlan lakge.",
    "Translation": "(The Beautiful Kingdom)",
    "Category": "Heaven nature"
  },
  {
    "ID": 160,
    "Title": "NCHUN MANG KUMJIU",
    "Key": "A",
    "Time signature": "3/4",
    "Lyrics": "1. Nchun mang kumjiu bam bo ringting hai. \nKuiwang nge, naikamachang ga. \nMathara ha ye, kadih ga hai; \nChariu magen thiubo dih ye. \n\n(Chorus)\nI singbo chiukhailo, Rapiu; \nI khengbo lungsa jiu lulo. \nRingting pilo, naten thiuraleng. \nA Rapiu, a Rapiu khakhilo.\n\n2. Chamai phuibamme, kadirih ga hai, \nTiuliu dih puiki meng kam de. \nMajanglo, Rapiu nahiuna niu, \nChariu magenthiubo bam ga.\n\n3. Chamai niu dinngam lakbo nuan bamme. \nchiudih naram wiga lungra. \nMaikhat leng karingting pi ngam ma; \nAki naih aluh saojiu tad.\n\n4. A Rapiu kadih aringting loide.\nNahiuna niu majang khailo. \nManasanbo ramga wang dasai. \nChaki chalu maning lakge.",
    "Translation": "(Life like Dream)",
    "Category": "Heaven nature"
  },
  {
    "ID": 161,
    "Title": "HE! TINGWANG JUKHAI LO",
    "Key": "G",
    "Time signature": "2/2",
    "Lyrics": "1. He! Tingwang jukhai lo.\nKadih tinglang loi makthen. \nKamuang kumjiu tamuibo dihga \nAtu jukhailo.\n\n(Chorus)\nNang niu makjiu mathara ha ye. \nAlungchun mathara hah; \nKadih ringting pawan loi wang de \nLiu tu khuan mak ge.\n\n2. Zuan tadkhe benbo lam. \nRankhaipiu phikem phui jiu. \nHiambo niu tadui kum wang liudi, \nPing mak jiu tadne.\n\n3. Kadih aringting hai; \nCharapen kum jiu kuine. \nPingbo niu phuibo kadih gahai, \nAtu ju khailo.\n\n4. Tinggen ram wangtang sai, \nChariu kapbo bam lan lak, \nSiram ga mathabo niu phui ye \nTamiubo hade.",
    "Translation": "(Guide me oh! God)",
    "Category": "Heaven nature"
  },
  {
    "ID": 162,
    "Title": "KADIH RIGA AKAMAI TU",
    "Key": "A",
    "Time signature": "6/8",
    "Lyrics": "1. Kadih riga akamai tu,\nRamna kam rabowe. \nKathiu kaniubo daoliudi, \nLungsamai tu ngao sune. \n\n(Chorus)\nKawibo kachia namdih ga. \nRamnalakge, siram ga. \nSalam thiujiu ramnabo,\nLungsamai tu ngao sune.\n\n2. Lungsa maidung ramna liudi, \nSailam ngaolan sune. \nTingwang niu majangkhai sune. \nAliu ngaodao lanmak then.\n\n3. Welcome thiujiu ngaodao sune. \nLungsamai tu daone. \nLungsabo hai dinngam lakge. \nChunwi jiu aruang lanne.\n\n4. Lungsamai naih bamcham lanne; \nRamnabo bamlakge. \nPabam khat ga bamcham lanne; \nLungsamai tu ngao sune.",
    "Translation": "(Friends on earth)",
    "Category": "Heaven nature"
  },
  {
    "ID": 163,
    "Title": "NAIMIK KIUMAKBO RAM GA",
    "Key": "G",
    "Time signature": "4/4",
    "Lyrics": "1. Naimik kiumakbo ram ga.\nKisin kawibo gase.\nPawandi tadlan lakge, \nWahina kuilan lakge. \n\n(Chorus)\nTinggen ga mikdui luang lakge.\nKasai thiuniubo di haye: \nTakum pariak chaklak ge, \nChun tamiubo di haye.\n\n2. Kamun hina kachia ye. \nKisin kawibo gase; \nPuiki dih kachia niu ben, \nChun tamiubo di haye.\n\n3. Naimik biu pageng ha ye. \nKisin kawibo gase; \nMilypoi niu benbamme, \nChun tamiubo di haye",
    "Translation": "(In that land of ever bright)",
    "Category": "Heaven nature"
  },
  {
    "ID": 164,
    "Title": "CHUNWI MATHABO BAMDI HAYE",
    "Key": "G",
    "Time signature": "4/4",
    "Lyrics": "1. Chunwi mathabo bamdi haye. \nChunwibo bam haye, kadih ga. \nHe! lungbambo ram saodiak jiu tad mide, \nKaplan makra leng.\n\n(Chorus)\nHe! sibo ram charapen wibo ramme. \nMagenthiu makjiu lungrabo ram. \nDibo rapen tu maning masenne.\n\n2. Thingna kumjiu I lemsi saira; \nLem mine, tinggen puise zuan jiu. \nCalvary luang singchai kubo riga se. \nWang taokhai mine.\n\n3. Sibo ramga akamai changbam; \nChunshabo lunglung ngao lanlakge\nAkahmai lungbo ram ga chariubo naih, \nKapbo sao mine.\n\n4. Haitiujiu khengbam khe, chariudih. \nTingwang jan gasu thiuniu makjiu; \nHiupuina dih ga aliu lungrabo leng. \nKadih saodiakne.",
    "Translation": "(No not happiness)",
    "Category": "Heaven nature"
  },
  {
    "ID": 165,
    "Title": "HAI KADIH RIGA CHARIUJIU LUNGBAM LIUDI",
    "Key": "A",
    "Time signature": "2/2",
    "Lyrics": "1. Hai kadih riga chariujiu lungbam liudidu. \nPawan khat chunwi dam ngao sune. \nTinggen namdih ga aliu aruang bam jisune. \nKadihri hai kendasai.\n\n(Chorus)\nPawan khat aruangbo kum; \nChariubo kadihri hai kendasai, \nMatha aruang bamne, Salem namdih gase; \nRamnabo bamlan lakge.\n\n2. A Rapiu wang lanrabo tingmik nawang sude. \nPawan machang Rapiu ten thiubam khe. \nTuhoi aruangbo kum aruangjiu bamlan raleng. \nRapiu tu thuankiu bamkhe.\n\n3. Tinggen Jerusalem namdih ga bammai sira, \nRamnabo mikdui luangbo ngao makge. \nPaliu tingtheng Rapiu tu thuankiu jiu lungbamme. \nKingwibo lui thiubamme.",
    "Translation": "(Though we live terribly)",
    "Category": "Heaven nature"
  },
  {
    "ID": 166,
    "Title": "HAIBO KADIH HAIRA AKI MAKGE",
    "Key": "A",
    "Time signature": "2/2",
    "Lyrics": "1. Haibo kadih haira aki makge.\nNaikhatna leng nbin wangbo ki ye. \nTingtheng lungrabo ki makge.\n\n(Chorus)\nHe! tinggen ram Zion nam gase.\nI Tinggen ram lamse tadsu mirade. \nI kemsu mide, lungsa maidungyo. \nBamdiak sulo, bamdiak sulo.\n\n2. Matha, lungkimra ha hai kadih ga; \nchiudi hiuna niu atu jukhai jiu, \nTuhoi I ringbo lutao de.\n\n3. Lungsa maidung nuantu phutmi sulo.\nNthainai Tingwang niu natu kuwe. \nNuan gasu malan wang milo.\n\n4. Gukhaibopiu tu I tingtheng maning. \nHai kadih niu matha pikim ngam mak; \nHiuna masanbose makjiu.\n\n5. Kanambo wan wangde, lungsa mai dung; \nLungsabo pui-piu, akah-phen maidung. \nPawan hade, lungli sulo.",
    "Translation": "(This world is not my home)",
    "Category": "Heaven nature"
  },
  {
    "ID": 167,
    "Title": "ALIU LUNGBO DIHAI",
    "Key": "G",
    "Time signature": "3/4",
    "Lyrics": "1. Aliu lungbo dihai nuan niu chawang thiujiu; \nTamiubo niu gomjiu lung bamme. \nA Rapiu nabiuse benkhailo aliu ga, \nAlung chun tamiubo benkhailo.\n\n(Chorus)\nA Rapiu makjiu mathara ha; \nMatha chunwibose pikhailo... \nAliu ringting bamthen Rapiu tu thuan bamne, \nHalleluyah chiujiu thuan bamne.\n\n2. Kadih piri ga hai, Rapiu tu phut lujiu, \nShaibo pui lam zuantad jiu bamme. \nHe! Rapiu nang pumtan pikhailo, aliuga; \nHarabo hiuna tu luang wangra.\n\n3. Harabo hiuna dungtu ranpad ngamra leng. \nHe! apiu nang pumtan pikhailo.\nApum, ahiuna pakhiangna pipad lujiu, \nShaimak then naten thiujiu bamne.",
    "Translation": "(The world that we live in)",
    "Category": "Heaven nature"
  },
  {
    "ID": 168,
    "Title": "NAMDIH BAMME, KASHAIBO GENLAM",
    "Key": "A",
    "Time signature": "4/4",
    "Lyrics": "1. Namdih bamme, kashaibo genlam phuikhai sai. \nSibo namdihse din silakge. \nNaimik di kiumak chapiuniu di kuimakge, \nSibo kachia namdi wibo ga.\n\n(Chorus)\nSiga naimik kiumak, \nChapiuniu di kuimak; \nMasan maidung niu ganbiu kumjiu ben bamme. \nSibo kachia namdi wibo ga.\n\n2. Siga bambo aliu kungbo a Rapiu tu, \nMalum lumai hina niu ngaone.\nChagan kadibo kumjiu siga ben bamne. \nSibo kachia namdi wibo ga.\n\n3. Cross ga aliu niu juwang khaimibo hiuna, \nMili ruangga jukhaimi maidung. \nPirun leng kabenbo kachia pirun lura, \nSibo kachia namdi wibo ga.",
    "Translation": "(A city beyond the death)",
    "Category": "Heaven nature"
  },
  {
    "ID": 169,
    "Title": "KADIH RINGTIMG HAI TINGTHENG LAKGE",
    "Key": "F",
    "Time signature": "4/4",
    "Lyrics": "1. Kadih ringting hai tingtheng lakge. \nMatha chunwibo wan tuan mide. \nKadih ga lungsabo singnah dung; \nHai kadih hai ramnabo bamme.\n\n(Chorus)\nHe! chunsaye.(2x) \nTamibo wan se, \nMalan wang lakge.\n\n2. Pawan hai katumjiu tad bamme. \nTu pawan hai naleng, aleng nge.\nTadmibo wanse tadloi mide. \nWanglanbo wanse Tingwang guwe.\n\n3. Lungsabo pui-piu niu saodiak jiu; \nWithubo chabon ringting wan se, \nMalan wanglanlo, I nahdao kum; \nHuijiu bamdi malan wang lakge.",
    "Translation": "(Life on earth is mortal)",
    "Category": "Heaven nature"
  },
  {
    "ID": 170,
    "Title": "HAIBO DIHGA I LUNGBAM THEN",
    "Key": "E",
    "Time signature": "4/4",
    "Lyrics": "1. Haibo dihga I lungbam then, \nChunsabo ronna ngaowe. \nShaibo Jordon giu I kenlu sai, \nA Rapiu suangga I bammine. \n\n(Chorus)\nAtu ngaokhailo, nagu Salem; \nAkah maidung lungbo ram. \nRamna makbo ram. \nKadih chariubo saodiak jiu; \nHe! dedao niu I wangbam ralo?\n\n2. Chariubo ga bam maidungdi. \nPabam dibo wangtang sai. \nTadrai lumai nai tinggen maidung: \nSalem a Rapiu tu thuan bamne.\n\n3. Tingtheng ringbo lui thiumai niu, \nAtu kuye, tadrai mai. \nPaliu dung khukhuan I chiu lujiu; \nSibo ram maning jiu I kapbam.\n\n4. I maning nge, Immanuel; \nNagu Salem wibo se. \nChariubo bam ga lungbo I ye. \nHe! nang niu atu majang ngutlo.",
    "Translation": "(As long as I live)",
    "Category": "Heaven nature"
  },
  {
    "ID": 171,
    "Title": "KALUNG SIJIU JENGSHAŒíŒü ŒùŒëŒô",
    "Key": "EB",
    "Time signature": "4/4",
    "Lyrics": "1. Kalung sijiu jengshabo nai; \nAlung, matha khairabo nang; \nChungsabo mikdui luang lujiu, \nNaben jatlam I ngen wang nge \nNgen khai lo salam lungsamai. (2x)\n\n2. Akahmai sailam hui bamme. \nPatu maning jiu I kap bam. \nBenhoi jiu mikdui luangbo se, \nDedao niu mangaimi ralo? \nKachakdui agikum bam ra. (2x)\n\n3. Nalungchun ga I ten simak; \nI niu kakungmai thiu bam di. \nTinggen puise zuantad mide. \nJesu khrista niu luang bamlo; \nRamna khaide akahmai tu. (2x)\n\n4. Kadih chariubo bam ga hai, \nAkahmai tu maning talak. \nTinggen ramse wangtang dasai, \nTadraimai lungsamai khuga; \nChariubo sao jiuwang bamne. (2x)",
    "Translation": "(On that grieving day)",
    "Category": "Farewell"
  },
  {
    "ID": 172,
    "Title": "AKAHMAI DUNG TU RAMNA RABO",
    "Key": "E",
    "Time signature": "4/4",
    "Lyrics": "1. Akahmai dung tu ramna rabo leng; \nNaimik manuan pad lande, \nThiuniu du: <Thiuniu du>.\n\n2. Kadihri gara amanbo haye; \nNai machang kahiambo niu, \nKadenlo: <Kadenlo>.\n\n3. Pawan khatna ga, chunwi lui thiudi; \nCharapen kuibo kumjiu, \nKuimide: <Kuimide>.\n\n4. Aliu ramnara kadih nchung nge; \nKadih tingjing kam mide, \nTadsulo: <Tadsulo>.\n\n5. Tinggen dih gara ramnabo hade: \nSiga aruang lanra leng.\nRamna khe: <Ramna khe>.",
    "Translation": "(Good bye friends)",
    "Category": "Farewell"
  },
  {
    "ID": 173,
    "Title": "KADIH TING JINGBONAI AKAHMAI TU",
    "Key": "C",
    "Time signature": "4/4",
    "Lyrics": "1. Kadih ting jingbonai akahmai tu, \nsailam mari jiu phuiwang nge. \nChunsabo mikdui luangbo naisai, \nAchun mathara leng haye;\n\n(Chorus)\nOh! kadih hai ramnabo dih ye. \nAkahmai chunshajiu bam ga; \nTinggen makhouna kumme sai. \nSibo ram ga I di lemwang niye.\n\n2. Achunsha jiu I kapbambo naise, \nAlung matha khaira maiha; \nAkamai niu ramna khaibo nai, \nKadih piri tingjing mide.\n\n3. Tinggen makhouna se lemkiu khailo; \nAlung chariu piha khailo. \nChunsha jiu ramna khaimai tuse, \nTinggen ram ga adao lanne.",
    "Translation": "(On the darkening day)",
    "Category": "Farewell"
  },
  {
    "ID": 174,
    "Title": "KADIH PIRIGU LUNLUNG HAI AMANG KUMME",
    "Key": "A",
    "Time signature": "2/4",
    "Lyrics": "1. Kadih pirigu lunlung hai amang kumme.\n Atu dechiura lungwanglo, He! apiu yo; \nAchi asingnah tu majang, \nKadih piri ten thiu aruang. \nChunwibo di chunshabo di wangsao makge.\n\n2. Kadih pirigu ramnabo hai hamilo; \nTasing, tatu kum achun thiumak bamni ye. \nKulam kaina nai thingna dung, \nRamluang ga tathiu chakhou di,\nRamna sikum chamainah di ramna bamme.\n\n3. Aliu ramna ra maning mak, He! apui yo; \nI alung that hai leng lulak, He! Apui yo. \nRamna jiu aliu bam tam-tam. \nBamdi aliu Tingwang ten thiucham khe. \nPasai aliu Tingwang suang ga wang aruangne.",
    "Translation": "(Life of dreamland)",
    "Category": "Farewell"
  },
  {
    "ID": 175,
    "Title": "TINGTHENG DIH DAMPAO JEHOVAH",
    "Key": "E",
    "Time signature": "2/4",
    "Lyrics": "1. Tingtheng dih dampao Jehovah. \nTingwang nalungsa hai diye. \nAruang khai lujiu ramnabo; \nKapbo nuibo kadih cheng nge.\n\n(Chorus)\nLungsabo singnah maidung, \nThainaira ramna rabowe. \nNaliu mangwilo, tiu kanui khai, \nSalam, Salam Tingwang jan ga.\n\n2. Tacheng tadbo puiga tadlo; \nRamnabo lad dinsubo ga. \nAlungchun ga kap amun nui, \nDetiu ralo kadih cheng nge.\n\n3. Ramnara leng pawan wangde. \nTing kadih niu nchung jiu bam; \nTingwang khuga khatniu khatleng. \nKhengjiu bam khe, pawan machang.",
    "Translation": "(Jehovah the creator)",
    "Category": "Farewell"
  },
  {
    "ID": 176,
    "Title": "MIKDUI LUANGBO BAMLAKGE",
    "Key": "AB",
    "Time signature": "4/2",
    "Lyrics": "1. Mikdui luangjiu ramnabo bamlakge, pasaira; \nTinggen ram ga aliudung ngaodaone pasaira;\nTingwang dih wibo gasu aliudung matha bamne. \nTinggen ram kawibo ga Jesu nai bam chamne.\n\n2. Miria niu benbo ram ga aruangne pasaira; \nLungsamai ramnami maidung naikhat pasaira. \nPatu thuankiu aruang jiu siga mikdui bam lakge. \nMagen thiujiu chunsabo bam lakge pasaira.\n\n3. Ramna lanbo bam lakge tinggen dihga sira. \nKadih ga lung magenthiubo kum jiu bam lakge. \nLily rapen wibo ram ga tingtheng aliu bamne. \nMikdui luangjiu Chariubo bamlakge pasaira.\n\n4. Mikdui nunjiu ramna mibo lungsa maidung nai, \nSibo giugen ramna makbo gase bam chamne. \nTingtheng jiu ramna makbo gase lung aruang bamne.\nTinggen ram kawibo ga mathak jiu thuan bamne.\n\n5. Haibo dihra chariubo nai kap bambo ramme. \nAruang bamga dih mikdui luangjiu kapsao makge. \nTinggen ram kawibo ga mathajiu wangbam sune. \nTinggen ganbiu rankhaipiu chawang thiubo ramga.\n\n6. A-maningmai lungsamai maluang tadton makthen. \nI phui bamne, akahmaidung tu ngao bam thenna. \nKhrista niu majang bamlo, aliu ngaodao lanmak then, \nThiuniu makra Tingwang niu gu bamne, tadsulo.",
    "Translation": "(No tears will be there)",
    "Category": "Farewell"
  },
  {
    "ID": 177,
    "Title": "DEJIU KUIJI GULO, CHAMAI RINGBO TING",
    "Key": "A",
    "Time signature": "4/4",
    "Lyrics": "1. Dejiu kuiji gulo, chamai ringbo ting; \nI ringabo tingmik hawang jiu. \nNaikamachang mathara ha; \nManingjiu huibam di.\n\n(Chorus)\nAmaning kakungmai aliu ramna bamdi, \nMathajiu chalung khat thiukhe. \nAliu ringbo ting dung bamdi. \nA Rapiu ten thiucham bam khe.\n\n2. Chunding naih ramdak jing-jing jiu bamrabo ram; \nKadih tamiubo niu chariuwe \nMagenthiubo mathara leng, \nKapbo gu hamilo.\n\n3. Apiu atu majanglo, akahmai nai, \nNang lungbo ram I ngaora lengse. \nRamna lanrabo bam lakge, \nChariubo gen lam se.\n\n4. Kadih ga kapbo niu ramnara ping mak; \nGanbui rilam lung maidung siniu, \nChalui thiuwe chakhu wi jiu; \nDibo tinggen ki ga.",
    "Translation": "(How fast does life fades)",
    "Category": "Farewell"
  },
  {
    "ID": 178,
    "Title": "SILOAM JAI LAM",
    "Key": "G",
    "Time signature": "4/2",
    "Lyrics": "1. Siloam jai lam maluang hang ga. \nLily pense penbam. \nParim wise maluang hang ga. \nSaron rapen wibo. (2x)\n\n2. Sibo kumjiu thaidao nahmai, \nManaibo 'pui zuanjiu. \nPaliu lungchun masan lujiu. \nTingwang tu phiu bamme.\n\n3. Siloam jai lam maluang hang ga, \nCharapense kuine. \nParim wibo maluang hang ga, \nMaomak jiu kuisune. (2x)\n\n4. Chamainah di sibo kumjiu, \nKaringting chang dasai; \nKasai tuse pingjiu bamne, \nTiudi shai sangjingne. (2x)",
    "Translation": "(The pool of Siloam)",
    "Category": "Farewell"
  },
  {
    "ID": 179,
    "Title": "KARINGBO TING CHARAPEN WIBOSE",
    "Key": "E",
    "Time signature": "4/4",
    "Lyrics": "1. Karingbo ting charapen wibose, \nKui maha jiju mijiu. \nWahina I maning taojiu achunsha ye.\n\n(Chorus)\nMajaye, majaye, pawan tad maha wanglan; \nNang lungsa niu mathajiu bam maidung; \nAliu ring ngam bambo lungga.\n\n2. Mathabo kui mahaye, mahina;\nAliu karingting kuijiu, \nAliu ting hawang jiu mai maning kamlakge.\n\n3. Daodiusai I niu apuan thiura leng, \nNgaodaolan lubuiye sai.\nDadao tu maning jiu takum wangbo tu phiu.\n\n4. Takum tu ramnade, kulan silak.\nAkahmai nai ramnabo;\nPating loijiu takum kawang nai tadmide.",
    "Translation": "(Flowerly Life)",
    "Category": "Farewell"
  },
  {
    "ID": 180,
    "Title": "HE! MATHABO TING LOIMIDE",
    "Key": "GB",
    "Time signature": "4/4",
    "Lyrics": "1. He! mathabo ting loimide. \nAliu chamai karingbo ting. \nPating pawan wangngao mage. \nI ra malan wang lulakge.\n\n(Chorus)\nI maningnge, pating pawan. \nMatha mala bambo tingdi. \nKalungsi ye, maning khaijiu; \nKaringbo ting malan wanglo.\n\n2. Pating pawan sai suilu jiu: \nLungni aluan niu suiwang nge. \nTakum machang pating pawan. \nMalan wangjiu kali makge.\n\n3. Pating pawan sai suiwang jiu; \nKariabon kasan bonlande. \nCharapen di kuiwang lande, \nKaringtingra kuimid midle.\n\n4. Pating pawan sai suiwang jiu; \nTaten khou khuan di maralan, \nThingna hina machang lande, \nChamai tingra hamid midle.",
    "Translation": "(Moments of joy is passing by)",
    "Category": "Farewell"
  },
  {
    "ID": 181,
    "Title": "KARINGBO TING CHARAPEN KUM",
    "Key": "G",
    "Time signature": "3/4",
    "Lyrics": "1. Karingbo ting charapen kum, \nPatingse tadsao makge. \nZimeng amang lam ngao lujiu, \nHalan mibose kumme. \n\n(Chorus)\nAhiupuina Tinggen tadlo, \nKadih tu saodiak lujiu. \nTingtheng amanbo ram zuanlo.\nTinggen masan maidung ram.\n\n2. Kadih karingting hai delo? \nThiuniubo nai chariubo;\nMatha amanbo hinase, \nCharapen kuibo kumme.\n\n3. Tadraimai akahmai dungse, \nWangtang jiu aman mide \nChawang bam chap magui lujiu, \nTingwang tu thuanjiu bamme.\n\n4. Paken dibo kabenbo se, \nNaimik suangdi abenne.\nSiga paken dibo naise, \nA Rapiu tu I ngaone.\n\n5. Akhuan kawibo hinase, \nThuan bamne, I wangtang sai. \nThingna kumjiu lemsi saira, \nLemne lungsamai khulam. \nAhiupuina tuhoi lemlo;\nKadih tu saodiak lujiu. \nTingtheng amanbo ram zuanlo.\nTingwang lungbo namdih ga.",
    "Translation": "(Life like a flower)",
    "Category": "Farewell"
  },
  {
    "ID": 182,
    "Title": "KADIH TAMIU RAM GA I BAMJIU",
    "Key": "E",
    "Time signature": "4/4",
    "Lyrics": "1. Kadih tamiu ram ga I bamjiu;\nKawi ramtu maning. \nTadraimai akamai atu nkhuan bamme, \nDuidi gen ka amanbo ram ga.\n\n(Chorus)\nAmaningmai phuilo pengphai se. \nKubo khuan se kinglujiu zuan wanglo;\nTad ngutlo, tinggen npui ga, \nNang maningmai khuan bamme.\n\n2. Nasuang ga nangtu hiamkao raleng, \nKahiambo dui luangbam. \nKapingbo thiumak jiu Pengphai tu zuan wanglo; \nMalan wanglan raleng daolakge.\n\n3. Tinggen masanbo ramlam bammai, \nKapbo ramtu phuijiu. \nLung chariubo kheng maise amanbo ngaone; \nI ngen wang nge aben jat lamsu.\n\n4. Kakungmai tingtheng ram zuan mide, \nPasai lam maning mak; \nTadraimai akah maidung bam ga lungra leng, \nApiu Khrista niu majang khailo.",
    "Translation": "(Living in this world of darkness)",
    "Category": "Farewell"
  },
  {
    "ID": 183,
    "Title": "PHUILO, TINGGEN NAMDIH SITU",
    "Key": "EB",
    "Time signature": "4/4",
    "Lyrics": "1. Phuiuo, tinggen namdih situ,\nSiji ramna makbo ramme. \nAliu ramnabo ting wang nge. \nManing ramna makbo. \n\n(Chorus)\nPating dunne kamathabo;\nCharapen kumjiu kuinuang;\nAliu ramna mak daolakge, \nAliu lungbo cheng mijiu.\n\n2. Ramna makbo ram tu maning, \nAman jiu bamrabo ram tu; \nDedaoniu wang tang ralo? \nRamna makbo ram ga.\n\n3. Chariu jiu ramna mibo sai,\nDedao niu aruang lan ralo? \nKadih chariubo kendasai;\nMathajiu aruangne.\n\n4. Ramna makbo ram tu maning, \nKadih ga ramnabo siniu;\nAchun wirabo leng haye, \nKadih chariubo ga.\n\n5. Ramna lujiu kap bambo ga, \nTinggen namdih tu mazuanne;\nRamna lanlakbo ram ga se, \nWangra khuan ngam makge.\n\n6. Tinggen mai naih akah maidung;\nLungsajiu atu majanglo, \nChariubo kadih ga ramnade;\nManingbo kim makge.",
    "Translation": "(Behold, the Kingdom of God)",
    "Category": "Farewell"
  },
  {
    "ID": 184,
    "Title": "DETU HUIBAM RALO?",
    "Key": "D",
    "Time signature": "4/2",
    "Lyrics": "1. Detu huibam ralo? Ringbo pui tadmai tu, \nChariubo saodiak jiu, Tingwang khulam bamme. \nPachunwi jiu tinggen wangde, \nJesu khuga mathak raleng.\n\n2. Tad adiumi sune, siga chariubo ha; \nShai thiuniubo hade, kapbo di hasune. \nMagenthiu mak sibo ki ga, \nJesu khuga aman bamne.\n\n3. Kapjiu huibam dulo; nachun sabam dulo; \nLung magen thiubo hajiu tinggen wang mide. \nSaodiak mide, malan makra; \nJesu khuga matha raleng.\n\n4. Lung chariubo se nai, thiu kaniubo hajiu, \nTingtheng ringcham bamne, Rankhaibopiu senai; \nChariubo ten saodiak lujiu, \nJesu khuga aman bamne.",
    "Translation": "(Why bereaved)",
    "Category": "Farewell"
  },
  {
    "ID": 185,
    "Title": "AKAHMAI DUNG RAMNA SUKHE",
    "Key": "G",
    "Time signature": "4/4",
    "Lyrics": "1. Akahmai dung ramna sukhe. \nTingwang niu lungsa khai jiu; \nAliu ngao-dao lanmak thenna, \nA Rapiu niu luang bamlo.\n\n2. Akahmai nai ramna lanra, \nTingbang benpad lan sude. \nRamna raleng benthui sukhe; \nA maningmai ngen khailo.\n\n3. Aliu ramnara maning sai,\nTingbang tamiubo kumme. \nAliudung ramna bamliudi, \nTingwang niu majang bamlo.\n\n4. Aliu ramna jiu kap bamme. \nKadih tamiubo ramga. \nRamnabo lun ngaokhai lujiu, \nChunsa mikdui luang bamme.",
    "Translation": "(Farewell friends)",
    "Category": "Farewell"
  },
  {
    "ID": 186,
    "Title": "CHARIUBO KAMUANG NIU GOMBAM",
    "Key": "EB",
    "Time signature": "4/4",
    "Lyrics": "1. Chariubo kamuang niu gombam,\nKadih riga hai; \nA Rapiu jan ga lungsamai,\nRamnabo wan wang nge. \n\n(Chorus)\nHe! ramna nimakge, (2x)\nI lungsa maidung tu. \nA Rapiu hiupuina kiujiu, \nNai machang luang bamlo.\n\n2. Nnen-nchun di thiumakge, \nNang tu thuan raleng.\nAliu ramna jiu bamliudi, \nTingwang niu luang bamlo.\n\n3. Alung niu mathajiu nangtu. \nThuankiu jiu bamne. \nNang niu lungsabo pen gasu, \nTinggen mainah thiune.\n\n4. Aliu ramna jiu bamliudi; \nTingwang niu ngaowe. \nChariu kheng jiu I kap bamme, \nSaron pen ben wanglo.\n\n5. Akahmai nai ramna raleng, \nTingmik padlande. \nThiuniu makjiu ramna sukhe, \nI lungsamai salam.",
    "Translation": "(Under the cloud of troubles)",
    "Category": "Farewell"
  },
  {
    "ID": 187,
    "Title": "KADIH MATHABO PATING DUNNE",
    "Key": "G",
    "Time signature": "2/4",
    "Lyrics": "1. Kadih mathabo rapen pating dunne, \nKuilan mide, penkhai nangmak gasu; \nRamna rabo leng naimik manuan wang mide.\n\n(Chorus)\nThiuniu makjiu ramna sukhe, asingnahmai; \nAliu agunbo ram lam zuantad sukhe, \nA Rapiu Jesu niu majang khai bamlo, \nThiuniu makjiu ngao aruang lan raleng.\n\n2. Kadih ga chariubo saorabo ting ha;\nPawan tadmibo tu kulan silak, \nRamna makbo Salem namdih tu maning nge.\n\n3. Daating kum jiu matha bamra hadama? \nRamna sukhe, a Rapiu ten thiura, \nMalumbo niu Calvary ga ngao aruangne.\n\n4. Tuhoi aliudung lungsa jiu ramnadi, \nKendibo tingmikse wang dasaira; \nKawibo namdih kasan ga matha bamne.",
    "Translation": "(The short earthly days of happiness)",
    "Category": "Farewell"
  },
  {
    "ID": 188,
    "Title": "MALUANG HINA RIM RIM MIDE",
    "Key": "A",
    "Time signature": "4/4",
    "Lyrics": "1. Maluang hina rim rim mide, \nWahina nchungjiu. \nLungsa simakbo pawan niu, \nRamna khai aliu tu.\n\n(Chorus)\nRamna khaijiu I kap bamme; \nAtu soudiak khaijiu, \nPawan niu phungwang mi jengniu, \nKhat khattu ramna ye.\n\n2. Maning ngam mak singnah maidung \nKanui khai mikdui niu; \nTingna kum mariu singhang ga, \nLemtad jiu hamide.\n\n3. Ramna khaide lungsamai tu; \nTad mide pawan hai; \nTadmibo tadui kum bamdi, \nNaikhat luang aruang ne.",
    "Translation": "(The mountains still)",
    "Category": "Farewell"
  },
  {
    "ID": 189,
    "Title": "JISULO LUNGSAMAI JISULO",
    "Key": "E",
    "Time signature": "4/4",
    "Lyrics": "1. Jisulo lungsamai jisulo mathakjiu.\nNaimik kasan padlan makthen, \nTing kadih loibo khuan chiu dasaira, \nLungsa maidung nai bam aruang lanne.\n\n(Chorus)\nSalam salam salam (3x) \nAliu ngaidao lan makthen \nTinggen ramga wangtang dasai, \nBamlak ge ramnabo salam.\n\n2. He! lungsamai jisulo, jiju misulo; \nKapjiu mikdui luangbo hajiu, \nKadih ga lung magen thiubo hina, \nSaokhai diakjiu mathakra jisulo.\n\n3. Ramna khaide, nahmai kumjiu thiuniu dulo; \nMikdui luangbo charaw lungga, \nThiuniu makjiu apiu khulam zuanlo; \nKapjiu kahuibose bamlan lakge.\n\n4. Tinggen ram wangdasai atu mangai mane. \nMikdui luangjiu lungsamai dung, \nNaimik kiumibo kumjiu hamide. \nMagen thiumai mikdui luang sao sulo.",
    "Translation": "(Sleep, Oh! Sleep)",
    "Category": "Farewell"
  },
  {
    "ID": 190,
    "Title": "ALIU CHAMAI RINGTING HAI",
    "Key": "A",
    "Time signature": "2/4",
    "Lyrics": "1. Aliu chamai ringting hai; \nDega niu wang gulo? \nAliu delam tadlan ralo? \nSinggiu dui sai suilujiu, \nDuinai zuantad rama? \nTingkai sai suijiu tad ralo?\n\n(Chorus)\nAliu khuga dinkhailo:\nAliu ringting haise;\nDejiu kha dun gulo, ringting; \nDin lo aliu ringting hai; \nDejiu kha dun gulo; \nSiniu aliu ringting raoye.\n\n2. Aliu maduibo haise, \nTingwang tu thuan raye \nAliu ramna bambo haise, \nTingwang kendi raleng nge.\nMaidi chunsha dulo; \nNaikhat aliu adao lanne. ",
    "Translation": "(Our humanity life)",
    "Category": "Farewell"
  },
  {
    "ID": 191,
    "Title": "TAMIUBO BENLO",
    "Key": "A",
    "Time signature": "4/4",
    "Lyrics": "1. Tamiubo benlo aram zuan tadra. \nKadih gara maichun kawangbo ha. \nA Rapiu Salem namdih tu zuanne.\n\n(Chorus)\nShai lujiu ringsu lan nai tingmik ga; \nWibo ram ga ju ngut khailo. \nDuidi gen wibo ga. \nShaijiu tamiubo ngamjiu I thiune.\n\n2. A Rapiu I kap nanglun ngoumak jiu. \nAchunsha jiu I bamting ben lulak. \nZion rengse delam bam migulo?\n\n3. Kabenbo ram bam, tamiubo genlam. \nI pui mao de, Rapiu benwang khailo; \nChariubo nai charaw niu kham namme.\n\n4. I karingting charaw tu marenne. \nRankhai maidung niu khuanbo lam zuanne. \nChariubo ram saodiak jiu mathak ne.",
    "Translation": "(Brighten the darkness)",
    "Category": "Farewell"
  },
  {
    "ID": 192,
    "Title": "KENDIBO GA LUNGSA MAIDUNG",
    "Key": "A",
    "Time signature": "4/4",
    "Lyrics": "1. Kendibo ga lungsa maidung, \nTuhoi paliu matha bam; \nKadih tinglang loibo nai sai, \nPaliu naih lungcham bamne.\n\n(Chorus)\nKikhun maitu adao lanne. \nPasai niu .... Pasai niu. \nWithubo leng nkhuan bamme. \nTinggen ga, tinggen ga.\n\n2. Nah dao tingwibo tinglang ga, \nKungbo cham paliu dinne. \nLungsasi piu Jesu racham, \nTu paliu dinjiu bamme.\n\n3. Tinggen luise nang thiu sune. \nDaating nang thiu bambo se. \nSibo luise mazadung nai; \nNaikhat thiu cham bam sune.\n\n4. Mathabo wan tu maningjiu. \nKikhun thiujiu lungbo se. \nMikdui nunjiu ramna liudi, \nPasai niu adao lanne.\n\n5. Khat khat thiujiu tad kam mide. \nPaliu bam aruang mide.\nSiga kikhun ramnabo se. \nNaikhat aruang lan sune.",
    "Translation": "(Dear ones in glory)",
    "Category": "Farewell"
  },
  {
    "ID": 193,
    "Title": "I LUNGBO DIHTU I PHUTKHAI LUJIU",
    "Key": "G",
    "Time signature": "3/4",
    "Lyrics": "1. I lungbo dih tu I phutkhai lujiu, \nI zuan mide, tinggen ramtu. \nKadih ritu I ramna khailujiu. \nLemtad mide, tinggen ram lamse.\n\n(Chorus)\nHe! Tinggen rengmun gase, \nLungsa maidung niu khuan bamme. \nMilipui niu benjiu bamme. \nTinggen khumkiibo, ringbo ngee di gase, \nLemtad mide, tinggen aleng nge.\n\n2. Singnahmai tu I ramna khai lujiu, \nZuantad mide, tinggen dih lam; \nKadih mainah tu phutkhai lujiu, \nLemtad mide, tinggen ram lamse.\n\n3. Kadihri wi tu soukhai diak lujiu; \nLungwi singkhiubo hinadi. \nSenlan hinadi saokhai diak lujiu. \nLemtad mide, tinggen ram lamse.\n\n4. Aringting hai ringbo ringting thiujiu;\nRingbo singbang ga mathara, \nRingbo kikhun ga I wang lung raleng, \nLemtad mide, tinggen ram lamse.",
    "Translation": "(I shall leave this world)",
    "Category": "Farewell"
  },
  {
    "ID": 194,
    "Title": "PAWAN HAI NAWANG SUDE",
    "Key": "E",
    "Time signature": "4/4",
    "Lyrics": "1. Pawan hai nawang sude, \nLungsamai ramna ra. \nKadih ga lungsa maidung yo; \nLungsa maidung mangai dulo. \nTingtheng ram wangtang lu dasai.\n\n(Chorus)\nLungsamai mathajiu tadlo; \nRamna sukhe salam. \nNasuang ga chamih nai muang niu; \nChawang Immanuel niu jukhailo.\n\n2. Kadih chariubo niu phui; \nChariubo kadihga, \nLungsamai tu ramnabo bam, \nTingtheng ramwi wang tangbo ga, \nHai kadih maning lan lakge.\n\n3. Kadih tamiubo ramga, \nMikdui luangbo siniu, \nNpui ngaomakjiu bambo ga \nMikdui thudsang jiu dinkhailo;\nTingtheng ringrabo npui se.",
    "Translation": "(Time is approaching)",
    "Category": "Farewell"
  },
  {
    "ID": 195,
    "Title": "RAPIU LADREN PIUMAK JENGNIU",
    "Key": "A",
    "Time signature": "4/4",
    "Lyrics": "1. Rapiu ladren piumak jengniu. \nChamai ga kashaibo wang nge. \nJesu niu shaibo ngam khaijiu \nShaimakbo ramse pi ngou khai. \n\n(Chorus)\nHe! kashaibo nangam se delo? \nHe! shaibo nathat se de galo?\nKa ngambo niu shaibo tu mani;\nShaibo loide, Shaibo loide, \nHalleluyah ringbo, ringbo.\n\n2. Maihina nuan ga ngut khai de. \nNuan jengphi se shaibo siye. \nJesu niu shaibo ngamkhai de. \nTingtheng ringbo ram pi ngut khai.\n\n3. Ladren sibo ran ga hade, \nChengsha bodi bamlan lakge, \nTingwang lungsa niu ladjan thiu; \nChunrang thiubo ga pikhai.\n\n4. Kashaibo tu ping lanlakge,\nJesu niu cross ga gen mankhai; \nChengsha hina ngam khaide, \nChalungsabo pimachang khai.\n\n5. Chengsha gu pumtanse hade, \nChengsha ladren piha khaiye; \nShaibo ladren gasu pi hakhai, \nLadren hade, Chengsha hade.",
    "Translation": "(Consequences of disobedience)",
    "Category": "Farewell"
  },
  {
    "ID": 196,
    "Title": "LIU LUNG CHARIUBO THIUDU KHE",
    "Key": "DB",
    "Time signature": "4/4",
    "Lyrics": "1. Liu lung chariubo thiudu khe, \nJesu tu malum maidung. \nNaikhat ringbo dao lan lujiu, \nJesu khuga wangbam mine.\n\n(Chorus)\nHe! pawan khatna leng nge. \nAliu ramna mira leng; \nMailung makge, kakung maidung yo. \nTingwang jan ganiu wijiu tadlo.\n\n2. Thainai tingmik ramna liudi, \nChunsha dulo kakungmai;\nNachunwijiu naniam wijiu, \nTad khaisulo kakungmai yo.\n\n3. Rapiu wangra tu khuan bamlo, \nTinggen wang nai kadih wang: \nRankhai maidung tu majang ra, \nKawangbo nainiu daolan ne.",
    "Translation": "(Let's be not weary)",
    "Category": "Farewell"
  },
  {
    "ID": 197,
    "Title": "NTHAI TINGMIK PADBO HAI",
    "Key": "AB",
    "Time signature": "2/2",
    "Lyrics": "1. Nthai tingmik padbo hai, \nAliu ramna rabo leng; \nManing ramna makbo ram, \nTingtheng lungrabo ramtu. \n\nDelad niu kanui ralo; \nAliu ramna rabo ga, \nManing nge ramna makbo, \nTingthengjeng aman bamra.\n\n2. Maning nge lungsa maitu, \nAlung niu mangai ngam mak, \nDetiu jiu ramna ralo? \nRam na rabo wan gahai. \n\nRamnane, tiubo sisai, \nLungsabo apui-apiu;\nDeleng atu pon gulo?\nHaibo kadih riga hai.\n\n3. Tuhoi ramna rabowe, \nI niu lungsa maidung tu; \nAliu niu tadbo bam ga, \nTingwang niu majang khailo. \n\nTuhoi ramna bam liudi; \nMangai dulo lungsamai, \nTingwang lungsa pen gasu, \nNaikhat aruang lan sune.\n\n4. Tadmide, lungsa maidung,\nBamsulo, singnah maidung: \nMikdui luang jiu ram nade, \nSaodiak jiu kemsu mide. \n\nTingwang jan ga ram nade, \nThiuniu dulo, lungsamai; \nLungsabo aphen maidung;\nTingwang jan ga kheng bamlo.\n\n5. Chawan ramliang wang dasai, \nManing nge lungsa mai tu. \nNgaodao lanra ramgunne. \nI niu lungsa maidung tu. \n\nHe! Tingjingpui lem wanglo, \nAlung chariubo gahai; \nPimathak khailo, alung;\nLungsamaitu ngao makthen.",
    "Translation": "(A day of farewell)",
    "Category": "Farewell"
  },
  {
    "ID": 198,
    "Title": "DAA KARAIDAO I LUNGBO RAM",
    "Key": "F",
    "Time signature": "4/4",
    "Lyrics": "1. Daa karaidao I lungbo ram wang ngaojiu; \nPhui ping nge, aphenmai nai bambo ram, \nManing khailujiu nda tingtu maning nge. \nKapuak-tingrot kumjiu mikdui luang bamme.\n\n2. Singpuan gen ga kalana chuncham kumjiu, \nLungsa maidung tu bam aruangbo ga. \nMathabo kuijiu pamna kumjiu kap bamme, \nDaa karai tingse kuijiu kasan wanglo.\n\n3. I ramgunbo aphenmai delam bamlo? \nAchun wang mak ge, naju ngao makjiu, \nPamna kum nuijiu bambo ram wang ngao lujiu, \nRamnabo niu a maningtu ngao makge.\n\n4. Karing tingga chunchamjiu bambo tingga; \nSingpuan sung gase niangjai marajiu. \nI lungsa maidungtu majangjiu bambo ram, \nNahdao ram bam se di manam kam mide.\n\n5. He! apui ramna raleng din ngam lakge. \nHe! duidi kum I niu khengbo thiuwe. \nPating theng nge amikdui padjiu khengrabo, \nI kheng leng chalang kumjiu manon khailo.\n\n6. Kashaibo niu ramna khaiye apui yo. \nSingpuan-singnu dung sira shai makge. \nCharapen kui kumjiu tanungdui sakra leng. \nAtu saodiakjiu charuipui tadra ma?\n\n7. Puihang-puiri phiujiu I phiudao lulak; \nKadih ga alungchun wangrabo leng. \nI lungbo kadih, pao-pe khunlung ram tuse. \nI maning nge awan phuijiu bam niu lo.\n\n8. Tingjing wang sude, marui wangkiu mide. \nDelam bam milo; achun kazuanmai. \nI mazuanjiu ania ram bam tu phui bamme. \nAlung kimrabo leng I wang ngao suma?\n\n9. Achunsha jiu marinting bamjing lak ge. \nNaimik nai chahiu se benpad lanlo. \nI lungsamai nai kapbo leng naimik padle. \nSao sulo, Immanuel atu luanglo.\n\n10. Ramna khai de aphenmai lungsamai tu. \nKadih maihina ramna mi guwe. \nThiukaniu makjiu tad mari wanglan makjiu.\nTinggen kamun ganiu atu khuan bamlo.",
    "Translation": "(Place of my ancestors)",
    "Category": "Special songs"
  },
  {
    "ID": 199,
    "Title": "PHUILO, JESU CANA NAMGA",
    "Key": "AB",
    "Time signature": "3/4",
    "Lyrics": "1. Phuilo, Jesu Cana namga, \nMagiangky ga wangjiu \nNaopaoki tu nkha khaijiu. \nSuan maitu lungsa khai.\n\n2. Magiangbo ga mathiu matha; \nDejiu kha wi gulo? \nTadui tu darkha dui muikhai. \nMaihina niu malum.\n\n3. Thoidam khaibo tingmik thainai; \nJesu wangkhai bonai; \nTasihbo ten hai tenkhai ye. \nJesu dejiu ngam lo.\n\n4. Cana ga magiangbo nai kum; \nNthai magiangbo ga, \nAliu tu matha majanglo. \nNagu thoidam pilo.\n\n5. Naopaopiu nai naopaopui hai, \nNa jan ga don wilo; \nRingting thengbo kikhun thiura. \nNang niu thoidam khailo.",
    "Translation": "(Behold, Jesus at Cana)",
    "Category": "Special songs"
  },
  {
    "ID": 200,
    "Title": "I NIU DE TENSAI TINGTHENG RINGBO NGAO RALO?",
    "Key": "AB",
    "Time signature": "2/2",
    "Lyrics": "1. I niu de tensai tingtheng ringbo ngao ralo? \nKadih potniu atu ran ngam mak; \nChamai lungchun niu wangtang ngam mak. \nHamirabo ringting lamga.\n\n2. Maikhang khat niu Jesu khu wangjiu maniu we. \nPahai lungwibo piu khang khatle. \nJuringbo lamga paniu maniu; \nTiudi paniu ringbo ngaomak.\n\n3. Liu ringtingga juringbo lutao makge sai, \nKadihgu ringting loibonai sai; \nShai rabo charaw ga bam nimak, \nDetiujiu ring ralo, Rapiu?\n\n4. Tuhoi suikhaibo wanne, juringbo lura. \nJesu niu singchai ga shaikhaibo. \nMalum makmai ringbo lusu ma? \nThainai ringbo lukhai sulo.\n\n5. Lungsamai dung lungli lo juringbo ngaora; \nLungwimai niu tinggen ngutra suang: \nUtpui pinmi ga ngutra chiu we. \nchiu jiu Rapiu Jesu dinne.",
    "Translation": "(What shall I do to be save?)",
    "Category": "Special songs"
  }
];